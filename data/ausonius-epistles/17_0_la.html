<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
paucos quidem, ut ego loquax iudico; verum tu, cum tegeris, etiam nimium multos putabis. adiuro benevolentiam tuam, verecundiae meae lestem, eos mihi subita persuasione fluxisse. nam quis hos diu cogitaret? quod sane ipsi per se probabunt. fors fuat, ut si mihi vita suppetet, aliquid rerum tuarum quamvis incultus expoliam: quod tu etsi lectum non probes, scriptum boni consules. cumque ego imitatus sim vesaniam Choerili, tu ignoscas magnanimitate Alexandri.</p>
<p>Hi igitur, ut Plautus ait, interim erunt antelogium fabularum, garruli et deceptores. qui compositi ad honorificentiae obsequium, ad aurium convicium concurrerunt. vale et me dilige.</p>
<p class="lineGroup">
<span class="line indent5">Perge, o libelle, Sirmium</span><span class="linebreak"></span>
<span class="line indent5">et dic ero meo ac tuo</span><span class="linebreak"></span>
<span class="line indent5">have atque salve plurimum.</span><span class="linebreak"></span>
<span class="line indent5">quis iste sit nobis erus,</span><span class="linebreak"></span>
<span class="line indent5"><span class="br"></span><span class="lineNumber">5</span><span class="br"></span>nescis, libelle? an, cum scias,</span><span class="linebreak"></span>
<span class="line indent5">libenter audis, quod iuvat?</span><span class="linebreak"></span>
<span class="line indent5">possem absolute dicere,</span><span class="linebreak"></span>
<span class="line indent5">sed dulcius circumloquar</span><span class="linebreak"></span>
<span class="line indent5">diuque fando perfruar.</span><span class="linebreak"></span>
<span class="line indent5"><span class="br"></span><span class="lineNumber">10</span><span class="br"></span>hunc dico, qui lingua potens</span><span class="linebreak"></span>
<span class="line indent5">minorem Atridam praeterit</span><span class="linebreak"></span>
<span class="line indent5">orando pauca et musica;</span><span class="linebreak"></span>
<span class="line indent5">qui grandines Ulixei</span><span class="linebreak"></span>
<span class="line indent5">et mel fluentem Nestora</span><span class="linebreak"></span>
<span class="line indent5"><span class="br"></span><span class="lineNumber">15</span><span class="br"></span>concinnat ore Tulli;</span><span class="linebreak"></span>
<span class="line indent5">qui solus exceptis tribus</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>