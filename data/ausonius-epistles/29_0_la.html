<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">Tertia fissipedes renovavit Luna iuvencas,</span><span class="linebreak"></span>
<span class="line indent2">ut fugitas nostram, dulcis amice, domum.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nonaginta dies sine te, carissime, traxi;</span><span class="linebreak"></span>
<span class="line indent2">huc adde aestivos: hoc mihi paene duplum est.</span><span class="linebreak"></span>
<span class="line">vis novies denos dicam deciesque novenos</span><span class="linebreak"></span>
<span class="line indent2">isse dies? anni portio quarta abiit.</span><span class="linebreak"></span>
<span class="line">sexaginta horas super et duo milia centum</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>te sine consumpsi, quo sine et hora gravis.</span><span class="linebreak"></span>
<span class="line">milia bis nongenta iubet demensio legum</span><span class="linebreak"></span>
<span class="line indent2">adnumerata reos per tot obire dies.</span><span class="linebreak"></span>
<span class="line">iam potui Romam pedes ire pedesque reverti,</span><span class="linebreak"></span>
<span class="line indent2">ex quo te dirimunt milia pauca mihi.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>scirpea Dumnitoni tanti est habitatio vati?</span><span class="linebreak"></span>
<span class="line indent2">Pauliacos tanti non mihi villa foret.</span><span class="linebreak"></span>
<span class="line">an quia per tabulam dicto pangente notatam</span><span class="linebreak"></span>
<span class="line indent2">debita summa mihi est, ne repetamus, abes?</span><span class="linebreak"></span>
<span class="line">bis septem rutilos regale nomisma Philippos,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>nec tanti fuerint, perdere malo, Theon,</span><span class="linebreak"></span>
<span class="line">implicitum quam te nostris interne medullis</span><span class="linebreak"></span>
<span class="line indent2">defore tam longi temporis in spatio.</span><span class="linebreak"></span>
<span class="line">ergo aut praedictos iam nunc rescribe Darios</span><span class="linebreak"></span>
<span class="line indent2">et redime, ut mora sit libera desidiae,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>aut alios a me totidem dabo, dum modo cari</span><span class="linebreak"></span>
<span class="line indent2">conspicer ora viri. pauperis usque licet.</span><span class="linebreak"></span>
<span class="line">Puppe citus propera sinuosaque lintea veli</span><span class="linebreak"></span>
<span class="line indent2">pande: Medullini te feret aura<a class="footnoteLink" href="#note_LCL115_58_1" id="target_note_LCL115_58_1"><sup>1</sup></a> noti</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL115_58_1"><a class="footnoteCrossrefLink" href="#target_note_LCL115_58_1" title="Click to highlight in text"><sup class="lineRef">1</sup>So <span class="italic">Souclay</span>: ora, <span class="italic">Peiper.</span></a></li><script type="text/javascript">document.getElementById('note_LCL115_58_1').style.display = "none";</script></ul></section></notes></section>