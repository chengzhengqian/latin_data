<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line indent2">Ostrea Baianis certantia, quae Medulorum</span><span class="linebreak"></span>
<span class="line">dulcibus in stagnis reflui maris aestus opimat,</span><span class="linebreak"></span>
<span class="line">accepi, dilecte Theon, numerabile munus.</span><span class="linebreak"></span>
<span class="line">verum quot fuerint, subiecta monosticha signant:</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">5</span><span class="br"></span>Quot ter luctatus cum pollice computat index;</span><span class="linebreak"></span>
<span class="line">Geryones quot erant, decies si multiplicentur;</span><span class="linebreak"></span>
<span class="line">ter quot erant Phrygii numerata decennia belli,</span><span class="linebreak"></span>
<span class="line">aut iter ut solidi mensis tenet ignicomus Sol;</span><span class="linebreak"></span>
<span class="line">cornibus a primis quot habet vaga Cynthia noctes;</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>singula percurrit Titan quot signa diebus</span><span class="linebreak"></span>
<span class="line">quotque annis sublimis agit sua saecula Phaenon;</span><span class="linebreak"></span>
<span class="line">quot numero annorum Vestalis virgo ministrat</span><span class="linebreak"></span>
<span class="line">Dardaniusque nepos regno quot protulit annos;</span><span class="linebreak"></span>
<span class="line">Priamidae quot erant, si bis deni retrahantur,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>bisque viros numeres, qui fata Amphrysia servant;</span><span class="linebreak"></span>
<span class="line">quot genuit fetus Albana sub ilicibus sus</span><span class="linebreak"></span>
<span class="line">et quot sunt asses, ubi nonaginta trientes,</span><span class="linebreak"></span>
<span class="line">vel quot habet iunctos Vasatica raeda caballos.</span><span class="linebreak"></span>
<span class="line indent4">Quod si figuras fabulis adumbratas</span><span class="linebreak"></span>
<span class="line indent4"><span class="br"></span><span class="lineNumber">20</span><span class="br"></span>numerumque doctis involutum ambagibus</span><span class="linebreak"></span>
<span class="line indent4">ignorat alto mens obesa viscere,</span><span class="linebreak"></span>
<span class="line indent4">numerare saltim more vulgi ut noveris,</span><span class="linebreak"></span>
<span class="line indent4">in se retortas explicabo summulas.</span><span class="linebreak"></span>
<span class="line indent2">Ter denas puto quinquiesve senas,</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>vel bis quinque, dehinc decem decemque,</span><span class="linebreak"></span>
<span class="line indent2">vel senas quater et bis adde ternas;</span><span class="linebreak"></span>
<span class="line indent2"><span class="br"></span><span class="lineNumber">27</span><span class="br"></span>septenis quater adde et unum et unum,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>