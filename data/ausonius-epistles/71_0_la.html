<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">conquerar, et trabeam veteri sordescere fano;</span><span class="linebreak"></span>
<span class="line">quae tamen augusta Latiaris in urbe Quirini</span><span class="linebreak"></span>
<span class="line">Caesareas inter parili titulo palmatas</span><span class="linebreak"></span>
<span class="line">fulget inadtrito longum venerabilis auro,</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>florentem retinens meriti vivacis honorem.</span><span class="linebreak"></span>
<span class="line">aut cum Lucani retineris culmine fundi,</span><span class="linebreak"></span>
<span class="line">aemula Romuleis habitans fastigia tectis,</span><span class="linebreak"></span>
<span class="line">materiam praebente loco, qui proxima signat,</span><span class="linebreak"></span>
<span class="line">in Condatino diceris degere vico?</span><span class="linebreak"></span>
<span class="line indent2"><span class="br"></span><span class="lineNumber">260</span><span class="br"></span>Multa iocis pateant, liceat quoque ludere fictis;</span><span class="linebreak"></span>
<span class="line">sed lingua mulcente gravem interlidere dentem,</span><span class="linebreak"></span>
<span class="line">ludere blanditiis urentibus et male dulces</span><span class="linebreak"></span>
<span class="line">fermentare iocos satirae mordacis aceto</span><span class="linebreak"></span>
<span class="line">saepe poetarum, numquam decet esse parentum.</span><span class="linebreak"></span>
<span class="line">namque fides pietasque petunt, ut, quod mala nectens</span><span class="linebreak"></span>
<span class="line"><span class="br"></span><span class="lineNumber">266</span><span class="br"></span>insinuat castis fama auribus, hoc bona voti</span><span class="linebreak"></span>
<span class="line">mens patris adfigi fixumque haerescere cordi</span><span class="linebreak"></span>
<span class="line">non sinat. et vulgus scaevo rumore malignum</span><span class="linebreak"></span>
<span class="line">ante habitos mores, non semper flectere vitam</span><span class="linebreak"></span>
<span class="line">crimen habet: namque est laudi bene vertere. cum me</span><span class="linebreak"></span>
<span class="line"><span class="br"></span><span class="lineNumber">271</span><span class="br"></span>inmutatum audis, studium officiumque require.</span><span class="linebreak"></span>
<span class="line">si pravo rectum, si relligiosa profanis,</span><span class="linebreak"></span>
<span class="line">luxurie parcum, turpi mutatur honestum,</span><span class="linebreak"></span>
<span class="line">segnis, iners, obscurus ago, miserere sodalis</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>in mala perversi: blandum licet ira parentem</span><span class="linebreak"></span>
<span class="line">excitet, ut lapsurn rectis instauret amicum</span><span class="linebreak"></span>
<span class="line">moribus et monitu reparet meliora severo.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>