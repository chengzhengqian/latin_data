<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">detestere, nepos. numquam horrida forma magistri.</span><span class="linebreak"></span>
<span class="line">ille licet tristis senio nec voce serenus</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>aspera contractae minitetur iurgia frontis,</span><span class="linebreak"></span>
<span class="line">numquam inmanis erit, placida suetudine vultus</span><span class="linebreak"></span>
<span class="line">qui<a class="footnoteLink" href="#note_LCL115_74_1" id="target_note_LCL115_74_1"><sup>1</sup></a> semel inbuerit. rugas nutricis amabit,</span><span class="linebreak"></span>
<span class="line">qui refugit matrem. pappos aviasque trementes</span><span class="linebreak"></span>
<span class="line">anteferunt patribus seri, nova cura, nepotes.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>sic neque Peliaden terrebat Chiron Achillem</span><span class="linebreak"></span>
<span class="line">Thessalico permixtus equo nec pinifer Atlans</span><span class="linebreak"></span>
<span class="line">Amphitryoniadem puerum, set blandus uterque</span><span class="linebreak"></span>
<span class="line">mitibus adloquiis teneros mulcebat alumnos.</span><span class="linebreak"></span>
<span class="line">tu quoque ne metuas, quamvis schola verbere multo</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>increpet et truculenta senex gerat ora magister:</span><span class="linebreak"></span>
<span class="line">degeneres animos timor arguit. at tibi consta</span><span class="linebreak"></span>
<span class="line">intrepidus, nec te clamor plagaeque sonantes,</span><span class="linebreak"></span>
<span class="line">nec matutinis agitet formido sub horis.</span><span class="linebreak"></span>
<span class="line">quod sceptrum vibrat ferulae, quod multa supellex</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>virgea, quod fallax scuticam praetexit aluta,</span><span class="linebreak"></span>
<span class="line">quod fervent trepido subsellia vestra tumultu,</span><span class="linebreak"></span>
<span class="line">pompa loci et vani fucatur scaena timoris.</span><span class="linebreak"></span>
<span class="line">haec olim genitorque tuus genetrixque secuti</span><span class="linebreak"></span>
<span class="line">securam placido mihi permulsere senectam.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>tu senium, quodcumque superlabentibus annis</span><span class="linebreak"></span>
<span class="line">fata dabunt, qui nomen avi geris, indole prima,</span><span class="linebreak"></span>
<span class="line">prime nepos, vel re vel spe mihi porge fruendum.</span><span class="linebreak"></span>
<span class="line">nunc ego te puerum, mox in iuvenalibus annis</span><span class="linebreak"></span>
<span class="line">iamque virum cernam, si fors ita iusserit; aut si</span><span class="linebreak"></span>
</p>
</section><notes><section class="footnotes"><ul><li class="note" id="note_LCL115_74_1"><a class="footnoteCrossrefLink" href="#target_note_LCL115_74_1" title="Click to highlight in text"><sup class="lineRef">1</sup><span class="italic">MSS</span>.: cui, <span class="italic">Peiper.</span></a></li><script type="text/javascript">document.getElementById('note_LCL115_74_1').style.display = "none";</script></ul></section></notes></section>