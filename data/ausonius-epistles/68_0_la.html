<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">quaeque videt spernat, quae non videt ut mereatur</span><span class="linebreak"></span>
<span class="line">secreta ignitus penetrans caelestia sensus.</span><span class="linebreak"></span>
<span class="line">namque caduca patent nostris, aeterna negantur</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>visibus; et nunc spe sequimur, quod mente videmus,</span><span class="linebreak"></span>
<span class="line">spernentes varias, rerum spectacula, formas</span><span class="linebreak"></span>
<span class="line">et male corporeos bona sollicitantia visus.</span><span class="linebreak"></span>
<span class="line">attamen haec sedisse illis sententia visa est,</span><span class="linebreak"></span>
<span class="line">tota quibus iam lux patuit verique bonique,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>venturi aeternum saecli et praesentis inane.</span><span class="linebreak"></span>
<span class="line indent2">At mihi, non eadem cui gloria, cur eadem sit</span><span class="linebreak"></span>
<span class="line">fama? fides voti par est, sed amoena colenti,</span><span class="linebreak"></span>
<span class="line">nunc etiam et blanda posito locupletis in acta</span><span class="linebreak"></span>
<span class="line">litoris, unde haec iam tam festinata locorum</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>invidia est? utinam iustus me carpere livor</span><span class="linebreak"></span>
<span class="line">incipiat: Christi sub nomine probra placebunt.</span><span class="linebreak"></span>
<span class="line">non patitur tenerum mens numine firma pudorem,</span><span class="linebreak"></span>
<span class="line">et laus hic contempta redit mihi iudice Christo.</span><span class="linebreak"></span>
<span class="line indent2">Ne me igitur, venerande parens, his ut male versum</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>increpites studiis neque me vel coniuge carpas</span><span class="linebreak"></span>
<span class="line">vel mentis vitio: non anxia Bellerophontis</span><span class="linebreak"></span>
<span class="line">mens est nec Tanaquil mihi, sed Lucretia coniunx.</span><span class="linebreak"></span>
<span class="line">nec mihi nunc patrii est, ut visa, oblivio caeli,</span><span class="linebreak"></span>
<span class="line">qui summum suspecto patrem, quem qui colit unum,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>hic vere memor est caeli. crede ergo, pater, nos</span><span class="linebreak"></span>
<span class="line">nec caeli inmemores nec vivere mentis egentes,</span><span class="linebreak"></span>
<span class="line">humanisque agitare locis. studia ipsa piorum</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>