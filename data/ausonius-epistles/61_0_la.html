<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">40</span><span class="br"></span>hoc tantum tibi me iactare audebo iugalem,</span><span class="linebreak"></span>
<span class="line">quo modicus sociis magno contendit habenis.</span><span class="linebreak"></span>
<span class="line">dulcis amicitia aeterno mihi foedere tecum</span><span class="linebreak"></span>
<span class="line">et paribus semper redamandi legibus aequat.</span><span class="linebreak"></span>
<span class="line">hoc nostra cervice iugum non scaeva resolvit</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>fabula, non terris absentia longa diremit,</span><span class="linebreak"></span>
<span class="line">nec perimet, toto licet abstrahar orbe vel aevo.</span><span class="linebreak"></span>
<span class="line">numquam animo divisus agam: prius ipsa recedet</span><span class="linebreak"></span>
<span class="line">corpore vita meo, quam vester pectore vultus.</span><span class="linebreak"></span>
</p>
<p class="lineGroup">
<span class="line">Ego te per omne quod datum mortalibus</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>et destinatum saeculum est,</span><span class="linebreak"></span>
<span class="line">claudente donec continebor corpore,</span><span class="linebreak"></span>
<span class="line indent2">discernar orbe quamlibet,</span><span class="linebreak"></span>
<span class="line">nec orbe longe nec remotum lumine</span><span class="linebreak"></span>
<span class="line indent2">tenebo fibris insitum:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>videbo corde, mente conplectar pia</span><span class="linebreak"></span>
<span class="line indent2">ubique praesentem mihi.</span><span class="linebreak"></span>
<span class="line">et cum solutus corporali carcere</span><span class="linebreak"></span>
<span class="line indent2">terraque provolavero,</span><span class="linebreak"></span>
<span class="line">quo me locarit axe communis pater,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>illic quoque animo te geram;</span><span class="linebreak"></span>
<span class="line">neque finis idem, qui meo me corpore</span><span class="linebreak"></span>
<span class="line indent2">et amore laxabit tuo.</span><span class="linebreak"></span>
<span class="line">mens quippe, lapsis quae superstes artubus</span><span class="linebreak"></span>
<span class="line indent2">de stirpe durat caeliti,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>sensus necesse est simul et adfectus suos</span><span class="linebreak"></span>
<span class="line indent2">teneat aeque ut vitam suam,</span><span class="linebreak"></span>
<span class="line">et ut mori, sic oblivisci non capit,</span><span class="linebreak"></span>
<span class="line indent2">perenne vivax et memor.</span><span class="linebreak"></span>
</p>
<p class="lineGroup">
<span class="line indent2">Vale domine illustris.</span><span class="linebreak"></span>
</p>
</section><notes></notes></section>