<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">conposui et laeto formavi lumine frontem,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ne qua vel a tacito contractam pectore nubem</span><span class="linebreak"></span>
<span class="line">duceret in sanctum suspicio falsa parentem.</span><span class="linebreak"></span>
<span class="line">hoc mea te domus exemplo coluitque colitque</span><span class="linebreak"></span>
<span class="line">inque tuum tantus nobis consensus amorem est,</span><span class="linebreak"></span>
<span class="line">quantus et in Christum conexa mente colendum.</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>Quis tua, quaeso, tuis obduxit pectora livor?</span><span class="linebreak"></span>
<span class="line">quo rumore pium facilis tibi fama per aures</span><span class="linebreak"></span>
<span class="line">inrupit pepulitque animum contraque vetustam</span><span class="linebreak"></span>
<span class="line">experta pietate fidem nova vulnera movit,</span><span class="linebreak"></span>
<span class="line">laederet ut natis placidum male suada parentem?</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>Set mihi non fictae mens conscia simplicitatis</span><span class="linebreak"></span>
<span class="line">nec patris inculti pietas rea respuit omne</span><span class="linebreak"></span>
<span class="line">inmeritum et falso perstringi crimine non fert,</span><span class="linebreak"></span>
<span class="line">inmunis vero: gravius violatur iniquo</span><span class="linebreak"></span>
<span class="line">vulnere, tam tenera offensae, quam libera culpae.</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>Discussisse iugum quereris me, quo tibi doctis</span><span class="linebreak"></span>
<span class="line">iunctus eram studiis. hoc nec gestasse quidem me</span><span class="linebreak"></span>
<span class="line">adsero. namque pares subeunt iuga: nemo valentes</span><span class="linebreak"></span>
<span class="line">copulat infirmis neque sunt concordia frena,</span><span class="linebreak"></span>
<span class="line">si sit conpulsis mensura iugalibus inpar.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>si vitulum tauro vel equum committis onagro;</span><span class="linebreak"></span>
<span class="line">si confers fulicas cycnis et aedona parrae,</span><span class="linebreak"></span>
<span class="line">castaneis corulos; aequas viburna cupressis;</span><span class="linebreak"></span>
<span class="line">me conpone tibi: vix Tullius et Maro tecum</span><span class="linebreak"></span>
<span class="line">sustineant aequale iugum. si iungar amore,</span><span class="linebreak"></span>
</p>
</section><notes></notes></section>