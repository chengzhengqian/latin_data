<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">40</span><span class="br"></span>invidia est, sperabo tamen, nec vota fatiscent,</span><span class="linebreak"></span>
<span class="line">ut patris utque mei non inmemor ardua semper</span><span class="linebreak"></span>
<span class="line">praemia musarum cupias facundus et olim</span><span class="linebreak"></span>
<span class="line">hac grad are via, qua nos praecessimus et cui</span><span class="linebreak"></span>
<span class="line">proconsul genitor, praefectus avunculus instant.</span><span class="linebreak"></span>
<span class="line indent2"><span class="br"></span><span class="lineNumber">2</span><span class="br"></span>Perlege, quodcumque est memorabile. prima monebo.</span><span class="linebreak"></span>
<span class="line">conditor Iliados et amabilis orsa Menandri</span><span class="linebreak"></span>
<span class="line">evolvenda tibi: tu flexu et acumine vocis</span><span class="linebreak"></span>
<span class="line">innumeros numeros doctis accentibus effer</span><span class="linebreak"></span>
<span class="line">adfectusque inpone legens. distinctio sensum</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>auget et ignavis dant intervalla vigorem.</span><span class="linebreak"></span>
<span class="line indent2">Ecquando ista meae contingent dona senectae?</span><span class="linebreak"></span>
<span class="line">quando oblita mihi tot carmina totque per aevum</span><span class="linebreak"></span>
<span class="line">conexa historiae, soccos aulaeaque regum</span><span class="linebreak"></span>
<span class="line">et melicos lyricosque modos profando novabis</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>obductosque seni facies puerascere sensus?</span><span class="linebreak"></span>
<span class="line">te praeeunte, nepos, modulata poemata Flacci</span><span class="linebreak"></span>
<span class="line">altisonumque iterum fas est didicisse Maronem.</span><span class="linebreak"></span>
<span class="line">tu quoque, qui Latium lecto sermone, Terenti,</span><span class="linebreak"></span>
<span class="line">comis et adstricto percurris pulpita socco,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
<p class="lineGroup">
<span class="line">Scena est deserta. Dein Risus, Luduâ€™, Jocusque</span><span class="linebreak"></span>
<span class="line">Et numeri innumeri simul omnes collacrumarunt.</span><span class="linebreak"></span>
</p>
</section><notes></notes></section>