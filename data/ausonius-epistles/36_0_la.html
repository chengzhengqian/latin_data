<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
fluere permisi, venustula ut essent magis, quam forticula, instar virginum, quas matres student demissis umeris esse, vincto pectore, ut graciles sient.</p>
<p>nosti cetera.</p>
<p>Superest igitur, ut dicas: quid moraris iudicationem meam de eo, quod ipse pronuntias esse mendosum? dicam scilicet me huiusmodi versibus foris erubescere, set intra nos minus verecundari; namque ego haec annis illius magis quam meis scripsi aut fortasse et meis: δὶς παῖδες οἱ γέροντες. ad summam valeat austeritas tua: mihi cum infante [ratio est].</p>
<p>Vale, fili dulcissime.</p>
<p class="italic">Ad Nepotem Ausonium</p>
<p class="lineGroup">
<span class="line">Sunt etiam musis sua ludicra: mixta camenis</span><span class="linebreak"></span>
<span class="line">otia sunt, mellite nepos; nec semper acerbi</span><span class="linebreak"></span>
<span class="line">exercet pueros vox imperiosa magistri,</span><span class="linebreak"></span>
<span class="line">set requie studiique vices rata tempora servant.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et satis est puero memori legisse libenter,</span><span class="linebreak"></span>
<span class="line">et cessare licet. Graio schola nomine dicta est,</span><span class="linebreak"></span>
<span class="line">iusta laboriferis tribuantur ut otia musis.</span><span class="linebreak"></span>
<span class="line">quo magis alternum certus succedere ludum</span><span class="linebreak"></span>
<span class="line">disce libens: longum delinitura laborem</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>intervalla damus. studium puerile fatiscit,</span><span class="linebreak"></span>
<span class="line">laeta nisi austeris varientur, festa profestis.</span><span class="linebreak"></span>
<span class="line">disce libens, tetrici nec praeceptoris habenas</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>