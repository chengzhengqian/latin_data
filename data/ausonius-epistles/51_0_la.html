<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="lineGroup">
<span class="line">te suadente fugam Pylades liquisset Oresten</span><span class="linebreak"></span>
<span class="line">nec custodisset Siculus vadimonia Damon.</span><span class="linebreak"></span>
<span class="line">quantum oblectamen populi, quae vota bonorum</span><span class="linebreak"></span>
<span class="line">sperato fraudata bono! gratantia cuncti</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>verba loquebantur: iam nomina nostra parabant</span><span class="linebreak"></span>
<span class="line">inserere antiquis aevi melioris amicis.</span><span class="linebreak"></span>
<span class="line">cedebat Pylades, Phrygii quoque gloria Nisi</span><span class="linebreak"></span>
<span class="line">iam minor et promissa obiens vadimonia Damon.</span><span class="linebreak"></span>
<span class="line">nos documenta magis felicia, qualia magnus</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Scipio longaevique dedit sapientia Laeli:</span><span class="linebreak"></span>
<span class="line">nos studiis animisque isdem miracula cunctis,</span><span class="linebreak"></span>
<span class="line">hoc maiora, pares fuimus quod dispare in aevo.</span><span class="linebreak"></span>
<span class="line">ocius illa iugi fatalis solvere lora</span><span class="linebreak"></span>
<span class="line">Pellaeum potuisse ducem reor, abdita opertis</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>principiis et utroque caput celantia nodo.</span><span class="linebreak"></span>
<span class="line indent2">Grande aliquod verbum nimirum diximus, ut se</span><span class="linebreak"></span>
<span class="line">inferret nimiis vindex Rhamnusia votis;</span><span class="linebreak"></span>
<span class="line">Arsacidae ut quondam regis non laeta triumphis</span><span class="linebreak"></span>
<span class="line">grandia verba premens ultrix dea Medica belli</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sistere Cecropidum in terris monumenta paranti</span><span class="linebreak"></span>
<span class="line">obstitit et Graio iam iam figenda tropaeo</span><span class="linebreak"></span>
<span class="line">ultro etiam victis Nemesis stetit Attica Persis.</span><span class="linebreak"></span>
<span class="line indent2">Quae tibi Romulidas proceres vexare libido est?</span><span class="linebreak"></span>
<span class="line">in Medos Arabasque tuos per nubila et atrum</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>perge chaos: Romana procul tibi nomina sunto.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>