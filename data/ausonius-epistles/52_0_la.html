<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">illic quaere alios oppugnatura sodales,</span><span class="linebreak"></span>
<span class="line">livor ubi iste tuus ferrugineumque venenum</span><span class="linebreak"></span>
<span class="line">opportuna tuis inimicat pectora fucis.</span><span class="linebreak"></span>
<span class="line">Paulinum Ausoniumque, viros, quos sacra Quirini</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>purpura et auratus trabeae velavit amictus,</span><span class="linebreak"></span>
<span class="line">non decet insidiis peregrinae cedere divae.</span><span class="linebreak"></span>
<span class="line indent2">Quid queror eoique insector crimina monstri?</span><span class="linebreak"></span>
<span class="line">occidui me ripa Tagi, me Punica laedit</span><span class="linebreak"></span>
<span class="line">Barcino, me bimaris iuga ninguida Pyrenaei.</span><span class="linebreak"></span>
<span class="line">[laedis et ipse tuos qui deseris ultro, relictis<a class="footnoteLink" href="#note_LCL115_104_1" id="target_note_LCL115_104_1"><sup>1</sup></a>]</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>moenibus et patrio forsan quoque vestis et oris</span><span class="linebreak"></span>
<span class="line">[more, interque novos qui nunc versaris amicos<a class="footnoteLink" href="#note_LCL115_104_1" id="target_note_LCL115_104_1"><sup>1</sup></a>]</span><span class="linebreak"></span>
<span class="line">quemque suo longe dirimat provincia tractu</span><span class="linebreak"></span>
<span class="line">trans montes solemque alium, trans flumina et urbes</span><span class="linebreak"></span>
<span class="line">et quod terrarum caelique extenditur inter</span><span class="linebreak"></span>
<span class="line">Emeritensis Anae lataeque fluenta Garumnae.</span><span class="linebreak"></span>
<span class="line indent2"><span class="br"></span><span class="lineNumber">75</span><span class="br"></span>Quod si intervalli spatium tolerabile limes</span><span class="linebreak"></span>
<span class="line">poneret exiguus (quamvis longa omnia credant,</span><span class="linebreak"></span>
<span class="line">qui simul esse volunt), faceret tamen ipsa propinquos</span><span class="linebreak"></span>
<span class="line">cura locos, mediis iungens distantia verbis;</span><span class="linebreak"></span>
<span class="line">Santonus ut sibi Burdigalam, mox iungit Aginnum</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>illa sibi et populos Aquitanica rura colentes;</span><span class="linebreak"></span>
<span class="line">utque duplex Arelas Alpinae tecta Viennae,</span><span class="linebreak"></span>
<span class="line">Narbonemque pari spatio sibi consent, et mox</span><span class="linebreak"></span>
<span class="line">quinquiplicem socias tibi, Martie Narbo, Tolosam.</span><span class="linebreak"></span>
<span class="line">hoc mihi si spatium vicinis moenibus esset,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL115_104_1"><a class="footnoteCrossrefLink" href="#target_note_LCL115_104_1" title="Click to highlight in text"><sup class="lineRef">1</sup>Suppl. <span class="italic">Translator.</span></a></li><script type="text/javascript">document.getElementById('note_LCL115_104_1').style.display = "none";</script></ul></section></notes></section>