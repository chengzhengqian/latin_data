<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line indent4"><span class="br"></span><span class="lineNumber">90</span><span class="br"></span>tum quod bucolice tome relinquit.</span><span class="linebreak"></span>
<span class="line indent4">sunt et quos generat puella Sappho:</span><span class="linebreak"></span>
<span class="line indent4">quos primus regit hippius secundus,</span><span class="linebreak"></span>
<span class="line indent4">ut eludat choriambon antibacchus.</span><span class="linebreak"></span>
<span class="line indent4">set iam non poteris, Theon, doceri,</span><span class="linebreak"></span>
<span class="line indent4"><span class="br"></span><span class="lineNumber">95</span><span class="br"></span>nec fas est mihi regio magistro</span><span class="linebreak"></span>
<span class="line indent4">plebeiam numeros docere pulpam.</span><span class="linebreak"></span>
<span class="line indent5">Verum protinus ede, quod requiro.</span><span class="linebreak"></span>
<span class="line indent4">nil quaero, nisi quod libris tenetur</span><span class="linebreak"></span>
<span class="line indent4">et quod non opicae tegunt papyri</span><span class="linebreak"></span>
<span class="line indent4"><span class="br"></span><span class="lineNumber">100</span><span class="br"></span>quas si solveris, o poeta, nugas,</span><span class="linebreak"></span>
<span class="line indent4">totam trado tibi simul Vacunam,</span><span class="linebreak"></span>
<span class="line indent4">nec iam post metues ubique dictum:</span><span class="linebreak"></span>
<span class="line indent4">“Hic est ille Theon poeta falsus,</span><span class="linebreak"></span>
<span class="line indent4">bonorum mala carminum Laverna”</span><span class="linebreak"></span>
</p>
<span class="label"><span class="sc">XV.—Ausonius Theoni cum ei triginta Ostrea grandia quidem set tam pauca misisset</span></span>
<p><span class="sc">Expectaveram</span>, ut rescriberes ad ea, quae dudum ioculariter luseram de cessatione tua valde impia et mea efflagitatione, cuius rei munus reciprocum quoniam in me colendo fastidisti, inventa inter tineas epistula vetere, quam de ostreis et musculis adfectata obscuritate condideram, quae adulescens temere fuderam, iam senior retractavi. set in eundem modum instaurata est satirica et ridicula concinnatio, saltem ut nunc respondeas novissimae cantilenae, qui illam noviciam silentio condemnasti.</p>
<span class="br"></span><span class="lineNumber"></span><span class="br"></span>
</section><notes></notes></section>