<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">25</span><span class="br"></span>perpetuo inscribens versu, qui deinde solutus,</span><span class="linebreak"></span>
<span class="line">non respondentes sparso dabit ordine formas,</span><span class="linebreak"></span>
<span class="line">donec consimilis ligni replicetur in orbem.</span><span class="linebreak"></span>
<span class="line indent2">Innumeras possum celandi ostendere formas</span><span class="linebreak"></span>
<span class="line">et clandestinas veterum reserare loquellas:</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>si prodi, Pauline, times nostraeque vereris</span><span class="linebreak"></span>
<span class="line">crimen amicitiae; Tanaquil tua nesciat istud.</span><span class="linebreak"></span>
<span class="line">tu contemne alios nec dedignare parentem</span><span class="linebreak"></span>
<span class="line">adfari verbis. ego sum tuus altor et ille</span><span class="linebreak"></span>
<span class="line">praeceptor, primus veterum largitor honorum,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>primus in Aonidum qui te collegia duxi.</span><span class="linebreak"></span>
</p>
<span class="label"><span class="sc">XXIX.â€”Cum Pontius Paulinus iunior quartis iam litteris non respondisset sic ad eum scriptum est</span></span>
<p class="lineGroup">
<span class="line"><span class="sc">Quarta</span> tibi haec notos detexit epistula questus,</span><span class="linebreak"></span>
<span class="line">Pauline, et blando residem sermone lacessit.</span><span class="linebreak"></span>
<span class="line">officium set nulla pium mihi pagina reddit,</span><span class="linebreak"></span>
<span class="line">fausta salutigeris adscribens orsa libellis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>unde istam meruit non felix charta repulsam,</span><span class="linebreak"></span>
<span class="line">spernit tam longo cessatio quam tua fastu?</span><span class="linebreak"></span>
<span class="line">hostis ab hoste tamen per barbara verba salutem</span><span class="linebreak"></span>
<span class="line">accipit et Salve mediis intervenit armis.</span><span class="linebreak"></span>
<span class="line">respondent et saxa homini et percussus ab antris</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>sermo redit, redit et nemorum vocalis imago;</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>