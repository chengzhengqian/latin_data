<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
putavi, dum illud, quod a me heroico metro desideras, incohatur. isti tamen, ita te et Hesperium salvos habeam, quod spatio lucubratiunculae unius effusi, quamquam hoc ipsi de se probabunt, tamen nihil diligentiae ulterioris habuerunt. vale.</p>
<p class="lineGroup">
<span class="line indent2">Iambe Parthis et Cydonum spiculis,</span><span class="linebreak"></span>
<span class="line">iambe pinnis alitum velocior,</span><span class="linebreak"></span>
<span class="line">Padi ruentis impetu torrentior,</span><span class="linebreak"></span>
<span class="line">magna sonorae grandinis vi densior,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>flammis corusci fulminis vibratior,</span><span class="linebreak"></span>
<span class="line">iam nunc per auras Persei talaribus</span><span class="linebreak"></span>
<span class="line">petasoque ditis Arcados vectus vola.</span><span class="linebreak"></span>
<span class="line">si vera fama est Hippocrene, quam pedis</span><span class="linebreak"></span>
<span class="line">pulsu citatam cornipes fudit fremens,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>tu, fonte in ipso procreatus Pegasi,</span><span class="linebreak"></span>
<span class="line">primus novorum metra iunxisti pedum</span><span class="linebreak"></span>
<span class="line">sanctisque Musis concinentibus novem</span><span class="linebreak"></span>
<span class="line">caedem in draconis concitasti Delium.</span><span class="linebreak"></span>
<span class="line indent2">Fer hanc salutem praepes et volucripes</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Paulini ad usque moenia, Hebromagum loquor,</span><span class="linebreak"></span>
<span class="line">et protinus, iam si resumptis viribus</span><span class="linebreak"></span>
<span class="line">alacri refecti corporis motu viget,</span><span class="linebreak"></span>
<span class="line">salvere iussum mox reposce mutuum.</span><span class="linebreak"></span>
<span class="line">nihil moreris iamque, dum loquor, redi,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>imitatus illum stirpis auctorem tuae,</span><span class="linebreak"></span>
<span class="line">triplici furentem qui Chimaeram incendio</span><span class="linebreak"></span>
<span class="line">supervolavit tutus igne proximo.</span><span class="linebreak"></span>
<span class="line">dic “te valere,” dic: “salvere te iubet</span><span class="linebreak"></span>
<span class="line">amicus et vicinus et fautor tuus,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>