<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">non aetas quia nostra eadem: nam subparis aevi</span><span class="linebreak"></span>
<span class="line indent2">sum tibi ego et possum fratris habere vicem,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nec tantum nostris spatium interponitur annis,</span><span class="linebreak"></span>
<span class="line indent2">quanta solent alios tempora dividere.</span><span class="linebreak"></span>
<span class="line">vidi ego natales fratrum distare tot annis,</span><span class="linebreak"></span>
<span class="line indent2">quot nostros: aevum nomina non onerant.</span><span class="linebreak"></span>
<span class="line">pulchra iuventa tibi senium sic iungit, ut aevum</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quod prius est maneat, quod modo ut incipiat.</span><span class="linebreak"></span>
<span class="line">et placuisse reor geminis aetatibus, ut se</span><span class="linebreak"></span>
<span class="line indent2">non festinato tempore utraque daret,</span><span class="linebreak"></span>
<span class="line">leniter haec flueret, haec non properata veniret,</span><span class="linebreak"></span>
<span class="line indent2">maturam frugem flore manente ferens.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>annos me nescire tuos, pater optime, testor</span><span class="linebreak"></span>
<span class="line indent2">totque putare tuos, quot reor esse meos.</span><span class="linebreak"></span>
<span class="line">nesciat hos natus, numeret properantior heres,</span><span class="linebreak"></span>
<span class="line indent2">testamenta magis quam pia vota fovens</span><span class="linebreak"></span>
<span class="line">exemploque docens pravo iuvenescere natos,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ut nolint patres se quoque habere senes.</span><span class="linebreak"></span>
<span class="line">verum ego primaevo genitus genitore fatebor</span><span class="linebreak"></span>
<span class="line indent2">subparis haec aevi tempora grata mihi.</span><span class="linebreak"></span>
<span class="line">debeo quod natus, suadet pia cura nepotis</span><span class="linebreak"></span>
<span class="line indent2">addendum patri, quo veneremur avum.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>tu quoque, mi genitor, geminata vocabula gaude,</span><span class="linebreak"></span>
<span class="line indent2">nati primaevi nomine factus avus.</span><span class="linebreak"></span>
<span class="line">exiguum, quod avus: faveant pia numina divum</span><span class="linebreak"></span>
<span class="line indent2">deque nepote suo fiat avus proavus.</span><span class="linebreak"></span>
<span class="line">largius et poterunt producere fata senectam:</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>set rata vota reor, quae moderata, magis.</span><span class="linebreak"></span>
</p>
</section><notes></notes></section>