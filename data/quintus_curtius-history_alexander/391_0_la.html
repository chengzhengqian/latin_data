<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span> Ceterum, ne secantes profluvium sanguinis occuparet verebantur; quippe ingens telum adactum erat et <span class="br"></span><span class="lineNumber">25</span><span class="br"></span> penetrasse in viscera videbatur. Critobulus, inter medicos artis eximiae, sed in tanto periculo territus, manus<a class="footnoteLink" href="#note_LCL369_412_1" id="target_note_LCL369_412_1"><sup>1</sup></a> admovere metuebat, ne in ipsius caput parum <span class="br"></span><span class="lineNumber">26</span><span class="br"></span> prosperae curationis recideret<a class="footnoteLink" href="#note_LCL369_412_2" id="target_note_LCL369_412_2"><sup>2</sup></a> eventus. Lacrimantem eum ac metu<a class="footnoteLink" href="#note_LCL369_412_3" id="target_note_LCL369_412_3"><sup>3</sup></a> et sollicitudine propemodum exsanguem rex conspexerat: “Quid,” inquit, “quodve tempus exspectas et non quam primum hoc dolore me saltem moriturum liberas? An times ne <span class="br"></span><span class="lineNumber">27</span><span class="br"></span> reus sis, cum insanabile vulnus acceperim?” At Critobulus, tandem vel finito vel dissimulato metu, hortari eum coepit ut se continendum praeberet, dum spiculum evelleret; etiam levem corporis motum <span class="br"></span><span class="lineNumber">28</span><span class="br"></span> noxium fore. Rex cum affirmasset nihil opus esse eis qui semet continerent, sicut praeceptum erat, sine motu praebuit corpus.</p>
<p>Igitur, patefacto latius vulnere, et spiculo evolso, ingens vis sanguinis manare coepit linquique animo rex et, caligine oculis offusa, velut moribundus extendi. <span class="br"></span><span class="lineNumber">29</span><span class="br"></span> Cumque profluvium medicamentis frustra inhiberent, clamor simul atque ploratus amicorum oritur regem exspirasse credentium. Tandem constitit sanguis, paulatimque animum recepit et circumstantes <span class="br"></span><span class="lineNumber">30</span><span class="br"></span> coepit agnoscere. Toto eo die ac nocte quae secuta est armatus exercitus regiam obsedit, confessus 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_412_1"><a class="footnoteCrossrefLink" href="#target_note_LCL369_412_1" title="Click to highlight in text"><sup class="lineRef">1</sup>manus <span class="italic">added by J. Froben.</span></a></li><script type="text/javascript">document.getElementById('note_LCL369_412_1').style.display = "none";</script><li class="note" id="note_LCL369_412_2"><a class="footnoteCrossrefLink" href="#target_note_LCL369_412_2" title="Click to highlight in text"><sup class="lineRef">2</sup>recideret <span class="italic">I</span>; reccident <span class="italic">A.</span></a></li><script type="text/javascript">document.getElementById('note_LCL369_412_2').style.display = "none";</script><li class="note" id="note_LCL369_412_3"><a class="footnoteCrossrefLink" href="#target_note_LCL369_412_3" title="Click to highlight in text"><sup class="lineRef">3</sup>metu <span class="italic">Bentley;</span> metuentem <span class="italic">A.</span></a></li><script type="text/javascript">document.getElementById('note_LCL369_412_3').style.display = "none";</script></ul></section></notes></section>