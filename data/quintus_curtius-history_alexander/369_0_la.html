<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span> levant et aquae large manant e fontibus. Ceterum hic quoque serpentium magna vis erat, squamis fulgorem auri reddentibus. Virus haud ullum magis noxium est; quippe morsum praesens mors sequebatur <span class="br"></span><span class="lineNumber">13</span><span class="br"></span> donec ab incolis remedium oblatum est. Hinc per deserta ventum est ad flumen Hyraotim.<a class="footnoteLink" href="#note_LCL369_368_1" id="target_note_LCL369_368_1"><sup>1</sup></a> Iunctum erat flumini nemus, opacum arboribus alibi invisitatis agrestiumque pavonum multitudine frequens. <span class="br"></span><span class="lineNumber">14</span><span class="br"></span> Castris inde motis, oppidum haud procul positum corona capit, obsidibusque acceptis, stipendium imponit.</p>
<p>Ad magnam deinde, ut in ea regione, urbem pervenit, non muro solum, sed etiam palude munitam. <span class="br"></span><span class="lineNumber">15</span><span class="br"></span> Ceterum barbari, vehiculis inter se iunctis, dimicaturi occurrerunt; tela aliis hastae, aliis secures erant, transiliebantque in vehicula strenuo saltu, cum succurrere <span class="br"></span><span class="lineNumber">16</span><span class="br"></span> laborantibus suis vellent. Ac primo insolitum genus pugnae Macedonas terruit, cum eminus vulnerarentur; deinde spreto tam incondito auxilio, ab utroque latere vehiculis circumfusi, repugnantes <span class="br"></span><span class="lineNumber">17</span><span class="br"></span> fodere coeperunt. Et vincula quis conserta erant iussit incidi, quo facilius singula circumvenirentur. Itaque, <span class="sc">viii</span> milibus suorum amissis, in oppidum refugerunt. <span class="br"></span><span class="lineNumber">18</span><span class="br"></span> Postero die, scalis undique admotis, muri occupantur. Paucis pernicitas saluti fuit; qui ubi,<a class="footnoteLink" href="#note_LCL369_368_2" id="target_note_LCL369_368_2"><sup>2</sup></a> cognito urbis excidio, paludem transnavere, in vicina 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_368_1"><a class="footnoteCrossrefLink" href="#target_note_LCL369_368_1" title="Click to highlight in text"><sup class="lineRef">1</sup>Hyraotim <span class="italic">Hedicke;</span> hiarotim <span class="italic">A.</span></a></li><script type="text/javascript">document.getElementById('note_LCL369_368_1').style.display = "none";</script><li class="note" id="note_LCL369_368_2"><a class="footnoteCrossrefLink" href="#target_note_LCL369_368_2" title="Click to highlight in text"><sup class="lineRef">2</sup>ubi <span class="italic">added by Hedicke.</span></a></li><script type="text/javascript">document.getElementById('note_LCL369_368_2').style.display = "none";</script></ul></section></notes></section>