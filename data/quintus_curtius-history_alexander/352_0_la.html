<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
animis. Ceterum sine interprete non poterat conseri sermo; itaque, adhibito eo, barbarus occurrisse se dixit cum exercitu, totas imperii vires protinus traditurum nec exspectasse<a class="footnoteLink" href="#note_LCL369_334_1" id="target_note_LCL369_334_1"><sup>1</sup></a> dum per nuntios daretur fides. <span class="br"></span><span class="lineNumber">10</span><span class="br"></span> Corpus suum et regnum permittere illi quem sciret gloriae militantem nihil magis quam famam timere perfidiae. Laetus simplicitate barbari, rex et dexteram, fidei suae pignus, dedit et regnum restituit. <span class="br"></span><span class="lineNumber">11</span><span class="br"></span> <span class="sc">lvi</span> elephanti erant quos tradidit Alexandro, multaque pecora eximiae magnitudinis, tauros ad <span class="sc">iii</span> milia, pretiosum in ea regione acceptumque animis regnantium armentum.</p>
<span class="br"></span><span class="lineNumber">12</span><span class="br"></span><p>Quaerenti Alexandro, plures agricultores haberet an milites, cum duobus regibus bellanti sibi maiore militum quam agrestium manu opus esse respondit. <span class="br"></span><span class="lineNumber">13</span><span class="br"></span> Abisares et Porus erant, sed in Poro eminebat auctoritas. Uterque ultra Hydaspen amnem regnabat et belli fortunam, quisquis arma inferret, experiri <span class="br"></span><span class="lineNumber">14</span><span class="br"></span> decreverat. Omphis, permittente Alexandro, et regium insigne sumpsit et more gentis suae nomen quod patris fuerat; Taxilen appellavere populares, sequente nomine imperium in quemcumque transiret. <span class="br"></span><span class="lineNumber">15</span><span class="br"></span> Igitur cum per triduum hospitaliter Alexandrum accepisset, quarto die et quantum frumenti copiis quas Hephaestion duxerat praebitum a se esset ostendit, et aureas coronas ipsi amicisque omnibus, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_334_1"><a class="footnoteCrossrefLink" href="#target_note_LCL369_334_1" title="Click to highlight in text"><sup class="lineRef">1</sup>expectasse <span class="italic">Lauer;</span> spectasse <span class="italic">A.</span></a></li><script type="text/javascript">document.getElementById('note_LCL369_334_1').style.display = "none";</script></ul></section></notes></section>