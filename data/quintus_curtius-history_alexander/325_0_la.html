<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
Quos equidem victores esse confiteor, si ab illis lege quis vivamus accipimus.”</p>
<span class="br"></span><span class="lineNumber">20</span><span class="br"></span><p>Aequis auribus Callisthenes veluti vindex publicae libertatis audiebatur. Expresserat non assensionem modo, sed etiam vocem, seniorum praecipue, quibus <span class="br"></span><span class="lineNumber">21</span><span class="br"></span> gravis erat inveterati moris externa mutatio. Nec quicquam eorum quae invicem iactata erant rex ignorabat, cum post aulaea, quae lectis obduxerat, staret. Igitur ad Agin et Cleonem misit, ut, sermone finite, barbaros tantum, cum intrasset, procumbere suo more paterentur, et paulo post, quasi potiora <span class="br"></span><span class="lineNumber">22</span><span class="br"></span> quaedam egisset, convivium repetit. Quem venerantibus Persis, Polypercon, qui cubabat super regem, unum ex eis mento contingentem humum per ludibrium coepit hortari, ut vehementius id quateret ad terram, elicuitque iram Alexandri quam olim animo <span class="br"></span><span class="lineNumber">23</span><span class="br"></span> capere non poterat. Itaque rex: “Tu autem,” inquit, “non veneraberis me? An tibi uni digni videmur esse ludibrio?” Ille nec regem ludibrio <span class="br"></span><span class="lineNumber">24</span><span class="br"></span> nec se contemptu dignum esse respondit. Tum detractum eum lecto rex praecipitat in terram et, cum is pronus corruisset: “Videsne,” inquit, “idem te fecisse, quod in alio paulo ante ridebas?” Et tradi eo in custodiam iusso convivium solvit.</p>
<p>VI. Polyperconti quidem postea custodito<a class="footnoteLink" href="#note_LCL369_280_1" id="target_note_LCL369_280_1"><sup>1</sup></a> diu ignovit; in Callisthenen olim contumacia suspectum 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_280_1"><a class="footnoteCrossrefLink" href="#target_note_LCL369_280_1" title="Click to highlight in text"><sup class="lineRef">1</sup>custodito <span class="italic">Kinch;</span> castigato <span class="italic">A.</span></a></li><script type="text/javascript">document.getElementById('note_LCL369_280_1').style.display = "none";</script></ul></section></notes></section>