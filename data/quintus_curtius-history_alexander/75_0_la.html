<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">17</span><span class="br"></span>dedit, cumque porta effracta cohors Macedonum in trasset, oppidani, olim consilio proditionis agitato, aggregant se Amphotero et Hegelocho, Persarumque praesidio caeso, Pharnabazus cum Apollonide et <span class="br"></span><span class="lineNumber">18</span><span class="br"></span>Athenagora vincti traduntur, <span class="sc">xii</span> triremes cum suo milite ac remige, praeter eas xxx inanes et <span class="sc">l</span><a class="footnoteLink" href="#note_LCL368_212_1" id="target_note_LCL368_212_1"><sup>1</sup></a> piratici lembi Graecorumque <span class="sc">iii</span> milia a Persis mercede conducta. His in supplementum copiarum suarum distributis piratisque supplicio affectis, captivos remiges adiecere classi suae.</p>
<span class="br"></span><span class="lineNumber">19</span><span class="br"></span><p>Forte Aristonicus, Methymnaeorum tyrannus, cum piraticis navibus, ignarus omnium quae apud Chium acta erant prima vigilia ad portus claustra successit interrogatusque a custodibus quis esset, Aristonicum <span class="br"></span><span class="lineNumber">20</span><span class="br"></span>ad Pharnabazum venire respondit. Illi Pharnabazum quidem iam quiescere et non posse tum adiri, ceterum patere socio atque hospiti portum et postero<a class="footnoteLink" href="#note_LCL368_212_2" id="target_note_LCL368_212_2"><sup>2</sup></a> die <span class="br"></span><span class="lineNumber">21</span><span class="br"></span>Pharnabazi copiam fore affirmant. Nec dubitavit Aristonicus primus intrare, secuti sunt ducem piratici lembi, at, dum applicant navigia crepidini portus, obicitur a vigilibus claustrum, et qui proximi excubabant ab eisdem excitantur. Nullo ex eis auso repugnare, omnibus catenae iniectae sunt, Amphotero <span class="br"></span><span class="lineNumber">22</span><span class="br"></span>deinde Hegelochoque traduntur. Hinc Macedones






</p></section><notes><section class="footnotes"><ul><li class="note" id="note_LCL368_212_1"><a class="footnoteCrossrefLink" href="#target_note_LCL368_212_1" title="Click to highlight in text"><sup class="lineRef">1</sup><span class="italic">L added by Hedicke (ed. min.); Vogel suspected the omission of a numeral.</span></a></li><script type="text/javascript">document.getElementById('note_LCL368_212_1').style.display = "none";</script><li class="note" id="note_LCL368_212_2"><a class="footnoteCrossrefLink" href="#target_note_LCL368_212_2" title="Click to highlight in text"><sup class="lineRef">2</sup>postero <span class="italic">P;</span> postera <span class="italic">C.</span></a></li><script type="text/javascript">document.getElementById('note_LCL368_212_2').style.display = "none";</script></ul></section></notes></section>