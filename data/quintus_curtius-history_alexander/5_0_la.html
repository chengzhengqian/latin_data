<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

qui ex Macedonia nuper advenerant, Cappadociam petiit.</p>
<p>II. At Dareus, nuntiata Memnonis morte haud secus quam par erat motus, omissa omni alia spe, statuit ipse decernere; quippe quae per duces suos acta erant cuncta damnabat, ratus pluribus curam, omnibus <span class="br"></span><span class="lineNumber">2</span><span class="br"></span>afuisse fortunam. Igitur castris ad Babylona<a class="footnoteLink" href="#note_LCL368_72_1" id="target_note_LCL368_72_1"><sup>1</sup></a> positis, quo maiore animo capesserent bellum universas vires in conspectum dedit et, circumdato vallo quod decem milium armatorum multitudinem caperet, <span class="br"></span><span class="lineNumber">3</span><span class="br"></span>Xerxis exemplo numerum copiarum iniit.<a class="footnoteLink" href="#note_LCL368_72_2" id="target_note_LCL368_72_2"><sup>2</sup></a> Orto sole ad noctem agmina, sicut discripta erant, intravere vallum. Inde emissa occupaverant Mesopotamiae campos, equitum peditumque propemodum innumerabilis turba, maiorem quam pro numero speciem <span class="br"></span><span class="lineNumber">4</span><span class="br"></span>ferens. Persarum erant centum milia, in quis eques <span class="sc">xxx</span> implebat. Medi decem milia<a class="footnoteLink" href="#note_LCL368_72_3" id="target_note_LCL368_72_3"><sup>3</sup></a> equitum, quinquaginta <span class="br"></span><span class="lineNumber">5</span><span class="br"></span>peditum habebant. Barcanorum equitum duo milia fuere, armati bipennibus levibusque scutis maxime cetrae speciem reddentibus; peditum decem <span class="br"></span><span class="lineNumber">6</span><span class="br"></span>milia pari armatu sequebantur. Armenii quadraginta milia<a class="footnoteLink" href="#note_LCL368_72_4" id="target_note_LCL368_72_4"><sup>4</sup></a> miserant peditum, additis septem milibus equitum. Hyrcani egregiorum equitum,<a class="footnoteLink" href="#note_LCL368_72_5" id="target_note_LCL368_72_5"><sup>5</sup></a> ut inter illas gentes, sex milia expleverant, additis equitibus






</p></section><notes><section class="footnotes"><ul><li class="note" id="note_LCL368_72_1"><a class="footnoteCrossrefLink" href="#target_note_LCL368_72_1" title="Click to highlight in text"><sup class="lineRef">1</sup>Babylona <span class="italic">Zumpt;</span> babylonam <span class="italic">A</span>.</a></li><script type="text/javascript">document.getElementById('note_LCL368_72_1').style.display = "none";</script><li class="note" id="note_LCL368_72_2"><a class="footnoteCrossrefLink" href="#target_note_LCL368_72_2" title="Click to highlight in text"><sup class="lineRef">2</sup>iniit <span class="italic">Lauer;</span> init <span class="italic">A</span>.</a></li><script type="text/javascript">document.getElementById('note_LCL368_72_2').style.display = "none";</script><li class="note" id="note_LCL368_72_3"><a class="footnoteCrossrefLink" href="#target_note_LCL368_72_3" title="Click to highlight in text"><sup class="lineRef">3</sup>milia <span class="italic">added by Kinch; omitted by A</span>.</a></li><script type="text/javascript">document.getElementById('note_LCL368_72_3').style.display = "none";</script><li class="note" id="note_LCL368_72_4"><a class="footnoteCrossrefLink" href="#target_note_LCL368_72_4" title="Click to highlight in text"><sup class="lineRef">4</sup>milia <span class="italic">added by Lauer; A omits.</span></a></li><script type="text/javascript">document.getElementById('note_LCL368_72_4').style.display = "none";</script><li class="note" id="note_LCL368_72_5"><a class="footnoteCrossrefLink" href="#target_note_LCL368_72_5" title="Click to highlight in text"><sup class="lineRef">5</sup>equitum <span class="italic">added by Hedicke; A omits.</span></a></li><script type="text/javascript">document.getElementById('note_LCL368_72_5').style.display = "none";</script></ul></section></notes></section>