<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
sollicitus, toto die cacumina montis intuens restitit, noctu demum, cum obscuritas conspectum oculorum <span class="br"></span><span class="lineNumber">21</span><span class="br"></span> ademisset, ad curandum corpus recessit. Postero die nondum satis clara luce primus vela, signum capti verticis, conspexit. Sed, ne falleretur acies, dubitare cogebat varietas caeli, nunc internitente lucis fulgore, nunc condito.<a class="footnoteLink" href="#note_LCL369_224_1" id="target_note_LCL369_224_1"><sup>1</sup></a> Verum ut liquidior lux apparuit <span class="br"></span><span class="lineNumber">22</span><span class="br"></span> caelo, dubitatio exempta est; vocatumque Cophen, per quem barbarorum animos temptaverat, mittit ad eos qui moneret nunc saltem salubrius consilium inirent, sin autem fiducia loci perseverarent, ostendi a <span class="br"></span><span class="lineNumber">23</span><span class="br"></span> tergo iussit qui ceperant verticem. Cophes admissus suadere coepit Ariamazi petram tradere, gratiam regis inituro, si tantas res molientem in unius rupis obsidione haerere non coegisset. Ille ferocius superbiusque quam antea locutus, abire Cophen iubet; <span class="br"></span><span class="lineNumber">24</span><span class="br"></span> at is prensum manu barbarum rogat ut secum extra specum prodeat. Quo impetrato, iuvenes in cacumine ostendit et<a class="footnoteLink" href="#note_LCL369_224_2" id="target_note_LCL369_224_2"><sup>2</sup></a> eius superbiae haud immerito illudens, pinnas habere ait milites Alexandri.</p>
<span class="br"></span><span class="lineNumber">25</span><span class="br"></span><p>Iamque e<a class="footnoteLink" href="#note_LCL369_224_3" id="target_note_LCL369_224_3"><sup>3</sup></a> Macedonum castris signorum concentus et totius exercitus clamor audiebatur. Ea res, sicut pleraque belli, vana et inanis<a class="footnoteLink" href="#note_LCL369_224_4" id="target_note_LCL369_224_4"><sup>4</sup></a> barbaros ad deditionem traxit; quippe occupati metu, paucitatem eorum qui <span class="br"></span><span class="lineNumber">26</span><span class="br"></span> a tergo erant aestimare non poterant. Itaque Cophenâ€”nam 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_224_1"><a class="footnoteCrossrefLink" href="#target_note_LCL369_224_1" title="Click to highlight in text"><sup class="lineRef">1</sup>nunc condito <span class="italic">Freinshem;</span> conditor <span class="italic">P;</span> conditi <span class="italic">C.</span></a></li><script type="text/javascript">document.getElementById('note_LCL369_224_1').style.display = "none";</script><li class="note" id="note_LCL369_224_2"><a class="footnoteCrossrefLink" href="#target_note_LCL369_224_2" title="Click to highlight in text"><sup class="lineRef">2</sup>et <span class="italic">added by Vogel.</span></a></li><script type="text/javascript">document.getElementById('note_LCL369_224_2').style.display = "none";</script><li class="note inline" id="note_LCL369_224_3"><a class="footnoteCrossrefLink" href="#target_note_LCL369_224_3" title="Click to highlight in text"><sup class="lineRef">3</sup>e <span class="italic">added in I.</span></a></li><script type="text/javascript">document.getElementById('note_LCL369_224_3').style.display = "none";</script><li class="note" id="note_LCL369_224_4"><a class="footnoteCrossrefLink" href="#target_note_LCL369_224_4" title="Click to highlight in text"><sup class="lineRef">4</sup>inanis <span class="italic">Hedicke;</span> inania <span class="italic">C;</span> inaniania P.</a></li><script type="text/javascript">document.getElementById('note_LCL369_224_4').style.display = "none";</script></ul></section></notes></section>