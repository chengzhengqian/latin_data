<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
locorum fraude deceptis quam honestae mortis solacium ex hostium caede.</p>
<span class="br"></span><span class="lineNumber">35</span><span class="br"></span><p>Ipsum praevalens equus vehebat, quo saepius in cuneos barbarorum effusis habenis evectus, magna <span class="br"></span><span class="lineNumber">36</span><span class="br"></span> strage eos fuderat. Sed cum unum omnes peterent, multis vulneribus exsanguis Hypsiclem<a class="footnoteLink" href="#note_LCL369_196_1" id="target_note_LCL369_196_1"><sup>1</sup></a> quendam ex amicis hortatus est ut in equum suum escenderet et se fuga eriperet. Haec agentem anima defecit, <span class="br"></span><span class="lineNumber">37</span><span class="br"></span> corpusque ex equo defluxit in terram. Hypsicles poterat quidem effugere, sed amisso amico mori statuit. Una erat cura ne inultus occideret; itaque subditis calcaribus equo in medios hostis se inmisit <span class="br"></span><span class="lineNumber">38</span><span class="br"></span> et, memorabili edita pugna, obrutus telis est. Quod ubi videre, qui caedi supererant, tumulum paulo quam cetera editiorem capiunt; quos Spitamenes <span class="br"></span><span class="lineNumber">39</span><span class="br"></span> fame in deditionem subacturus obsedit. Cecidere eo proelio peditum <span class="sc">ii</span> milia, ccc equites. Quam cladem Alexander sollerti consilio texit, morte denuntiata his qui ex proelio advenerant, si acta vulgassent.</p>
<p>VIII. Ceterum cum animo disparem vultum diutius ferre non posset, in tabernaculum super ripam fluminis <span class="br"></span><span class="lineNumber">2</span><span class="br"></span> de industria locatum secessit. Ibi sine arbitris singula animi consulta pensando noctem vigiliis extraxit, saepe pellibus tabernaculi allevatis, ut conspiceret hostium ignes, e quibus coniectare poterat <span class="br"></span><span class="lineNumber">3</span><span class="br"></span> quanta hominum multitudo esset. Iamque lux appetebat, cum thoracem indutus, procedit ad milites, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_196_1"><a class="footnoteCrossrefLink" href="#target_note_LCL369_196_1" title="Click to highlight in text"><sup class="lineRef">1</sup>Hypsiclem <span class="italic">Eberhard;</span> suspiciens <span class="italic">A.</span></a></li><script type="text/javascript">document.getElementById('note_LCL369_196_1').style.display = "none";</script></ul></section></notes></section>