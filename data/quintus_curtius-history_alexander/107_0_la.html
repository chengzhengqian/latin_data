<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

ipsum collem quem deseruerat occupaverunt; nam et tutior planitie erat, et inde acies hostium, quae in <span class="br"></span><span class="lineNumber">20</span><span class="br"></span>campo explicabatur, conspici poterat. Sed caligo, quam circa humidi effuderant montes, universae quidem<a class="footnoteLink" href="#note_LCL368_276_1" id="target_note_LCL368_276_1"><sup>1</sup></a> rei faciem non abstulit, ceterum agminum discrimina atque ordinem prohibuit perspici. Multitudo inundaverat campos, fremitusque tot milium <span class="br"></span><span class="lineNumber">21</span><span class="br"></span>etiam procul stantium aures impleverat. Fluctuari animo rex et modo suum, modo Parmenionis consilium sera aestimatione perpendere; quippe eo ventum erat unde recipi exercitus nisi victor sine clade non posset.</p>
<span class="br"></span><span class="lineNumber">22</span><span class="br"></span><p>Itaque dissimulato animo<a class="footnoteLink" href="#note_LCL368_276_2" id="target_note_LCL368_276_2"><sup>2</sup></a> mercennarium equitem ex Paeonia<a class="footnoteLink" href="#note_LCL368_276_3" id="target_note_LCL368_276_3"><sup>3</sup></a> praecedere iubet. Ipse phalangem, 
<span class="br"></span><span class="lineNumber">23</span><span class="br"></span>
sicut antea dictum est, in duo cornua extenderat; utrumque cornu equites tegebant. Iamque liquidior<a class="footnoteLink" href="#note_LCL368_276_4" id="target_note_LCL368_276_4"><sup>4</sup></a> lux discussa caligine aciem hostium ostenderat, et Macedones sive alacritate sive taedio expectationis ingentem pugnantium more edidere clamorem. Redditus et a Persis nemora vallesque circumiectas <span class="br"></span><span class="lineNumber">24</span><span class="br"></span>terribili sono impleverat, nec iam contineri Macedones poterant quin cursu quoque ad hostem contenderent. Rex<a class="footnoteLink" href="#note_LCL368_276_5" id="target_note_LCL368_276_5"><sup>5</sup></a> melius adhuc ratus in eodem tumulo castra munire, vallum iaci iussit, strenueque opere perfecto, in tabernaculum, ex quo tota acies hostium conspiciebatur, secessit.</p>
</section><notes><section class="footnotes"><ul><li class="note" id="note_LCL368_276_1"><a class="footnoteCrossrefLink" href="#target_note_LCL368_276_1" title="Click to highlight in text"><sup class="lineRef">1</sup>universae quidem <span class="italic">Zumpt;</span> universam equidem <span class="italic">A.</span></a></li><script type="text/javascript">document.getElementById('note_LCL368_276_1').style.display = "none";</script><li class="note" id="note_LCL368_276_2"><a class="footnoteCrossrefLink" href="#target_note_LCL368_276_2" title="Click to highlight in text"><sup class="lineRef">2</sup>animo <span class="italic">Jeep;</span> eo <span class="italic">A.</span></a></li><script type="text/javascript">document.getElementById('note_LCL368_276_2').style.display = "none";</script><li class="note" id="note_LCL368_276_3"><a class="footnoteCrossrefLink" href="#target_note_LCL368_276_3" title="Click to highlight in text"><sup class="lineRef">3</sup>Paeonia <span class="italic">Francine;</span> poenia <span class="italic">A.</span></a></li><script type="text/javascript">document.getElementById('note_LCL368_276_3').style.display = "none";</script><li class="note" id="note_LCL368_276_4"><a class="footnoteCrossrefLink" href="#target_note_LCL368_276_4" title="Click to highlight in text"><sup class="lineRef">4</sup>liquidior <span class="italic">Hedicke;</span> nitidior <span class="italic">A.</span></a></li><script type="text/javascript">document.getElementById('note_LCL368_276_4').style.display = "none";</script><li class="note" id="note_LCL368_276_5"><a class="footnoteCrossrefLink" href="#target_note_LCL368_276_5" title="Click to highlight in text"><sup class="lineRef">5</sup>Rex <span class="italic">added by Hedicke.</span></a></li><script type="text/javascript">document.getElementById('note_LCL368_276_5').style.display = "none";</script></ul></section></notes></section>