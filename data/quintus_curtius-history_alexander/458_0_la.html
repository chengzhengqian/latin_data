<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
equitum turmas antecedens occurrit. Utrumque agmen, mutua salutatione facta, coit in perpetuum, ut arbitrabantur, concordia et pace firmata.</p>
<p>IX. Sed iam Fatis admovebantur Macedonum genti bella civilia; nam et insociabile est regnum et <span class="br"></span><span class="lineNumber">2</span><span class="br"></span> a pluribus expetebatur. Primum ergo collisere vires, deinde disperserunt; et cum pluribus corpus quam capiebat onerassent, cetera membra deficere coeperunt, quodque imperium sub uno stare potuisset, <span class="br"></span><span class="lineNumber">3</span><span class="br"></span> dum a pluribus sustinetur, ruit. Proinde iure meritoque populus Romanus salutem se principi suo debere profitetur, qui noctis quam paene supremam habuimus <span class="br"></span><span class="lineNumber">4</span><span class="br"></span> novum sidus illuxit. Huius, hercule, non solis, ortus lucem caliganti reddidit mundo, cum sine suo <span class="br"></span><span class="lineNumber">5</span><span class="br"></span> capite discordia membra trepidarent. Quot ille tum exstinxit faces! quot condidit gladios! quantam tempestatem subita serenitate discussit! Non ergo <span class="br"></span><span class="lineNumber">6</span><span class="br"></span> revirescit solum, sed etiam floret imperium. Absit modo invidia, excipiet huius saeculi tempora eiusdem domus utinam perpetua, certe diuturna posteritas.</p>
<span class="br"></span><span class="lineNumber">7</span><span class="br"></span><p>Ceterum, ut ad ordinem a quo me contemplatio publicae felicitatis averterat redeam, Perdicca unicam spem salutis suae in Meleagri morte reponebat<a class="footnoteLink" href="#note_LCL369_546_1" id="target_note_LCL369_546_1"><sup>1</sup></a>; vanum eundem et infidum celeriterque res novaturum <span class="br"></span><span class="lineNumber">8</span><span class="br"></span> et sibi maxime infestum occupandum esse. Sed alta<a class="footnoteLink" href="#note_LCL369_546_2" id="target_note_LCL369_546_2"><sup>2</sup></a> dissimulatione consilium premebat, ut opprimeret 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_546_1"><a class="footnoteCrossrefLink" href="#target_note_LCL369_546_1" title="Click to highlight in text"><sup class="lineRef">1</sup>reponebat <span class="italic">Heinse;</span> deponebat <span class="italic">A.</span></a></li><script type="text/javascript">document.getElementById('note_LCL369_546_1').style.display = "none";</script><li class="note" id="note_LCL369_546_2"><a class="footnoteCrossrefLink" href="#target_note_LCL369_546_2" title="Click to highlight in text"><sup class="lineRef">2</sup>alta <span class="italic">Giunta;</span> alia <span class="italic">A.</span></a></li><script type="text/javascript">document.getElementById('note_LCL369_546_2').style.display = "none";</script></ul></section></notes></section>