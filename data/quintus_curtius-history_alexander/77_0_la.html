<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

quam ullum probrum, nec magnam rem Magi<a class="footnoteLink" href="#note_LCL368_216_1" id="target_note_LCL368_216_1"><sup>1</sup></a> sustineri posse credunt ab eo cui tacere grave sit, quod <span class="br"></span><span class="lineNumber">7</span><span class="br"></span>homini facillimum voluerit esse Natura. Ob hanc causam Alexander omnium quae apud hostem gererentur ignarus, urbem Gazam obsidebat.</p>
<p>Praeerat urbi Betis eximiae in regem suum fidei modicoque praesidio muros ingentis operis tuebatur. <span class="br"></span><span class="lineNumber">8</span><span class="br"></span>Alexander, aestimato locorum situ, agi cuniculos iussit, facili ac levi humo acceptante occultum opus; quippe multam harenam vicinum mare evomit,<a class="footnoteLink" href="#note_LCL368_216_2" id="target_note_LCL368_216_2"><sup>2</sup></a> nec saxa cotesque, quae interpellent specus, obstant. <span class="br"></span><span class="lineNumber">9</span><span class="br"></span>Igitur ab ea parte quam oppidani conspicere non possent opus orsus, ut a sensu eius averteret, turres muris admoveri iubet. Sed eadem humus movendis inutilis turribus, desidente sabulo agilitatem rotarum morata, etiam<a class="footnoteLink" href="#note_LCL368_216_3" id="target_note_LCL368_216_3"><sup>3</sup></a> tabulata turrium perfringebat, multique vulnerabantur impune, cum idem recipiendis qui <span class="br"></span><span class="lineNumber">10</span><span class="br"></span>admovendis turribus labor eos fatigaret. Ergo receptui signo dato, postero die muros corona circumdari iussit. Ortoque sole, priusquam admoveret exercitum, opem deum exposcens sacrum patrio more faciebat.</p>
</section><notes><section class="footnotes"><ul><li class="note" id="note_LCL368_216_1"><a class="footnoteCrossrefLink" href="#target_note_LCL368_216_1" title="Click to highlight in text"><sup class="lineRef">1</sup>Magi <span class="italic">Rutgers;</span> magis <span class="italic">A.</span></a></li><script type="text/javascript">document.getElementById('note_LCL368_216_1').style.display = "none";</script><li class="note" id="note_LCL368_216_2"><a class="footnoteCrossrefLink" href="#target_note_LCL368_216_2" title="Click to highlight in text"><sup class="lineRef">2</sup>evomit <span class="italic">Giunta;</span> evomens <span class="italic">A.</span></a></li><script type="text/javascript">document.getElementById('note_LCL368_216_2').style.display = "none";</script><li class="note" id="note_LCL368_216_3"><a class="footnoteCrossrefLink" href="#target_note_LCL368_216_3" title="Click to highlight in text"><sup class="lineRef">3</sup>etiam <span class="italic">Hedicke;</span> et <span class="italic">A.</span></a></li><script type="text/javascript">document.getElementById('note_LCL368_216_3').style.display = "none";</script></ul></section></notes></section>