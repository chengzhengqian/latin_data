<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
uxorem, nisi prohibitus esset fratrum eius occursu.</p>
<span class="br"></span><span class="lineNumber">5</span><span class="br"></span><p>Ceterum abire e conspectu iubet, addito metu mortis si se oculis eius obtulisset, et ad desiderium <span class="br"></span><span class="lineNumber">6</span><span class="br"></span> levandum noctes agere inter pelices coepit. Sed penitus haerens amor fastidio praesentium accensus est. Itaque rursus uni ei deditus, orare non destitit, ut tali consilio abstineret patereturque sortem, quamcumque eis Fortuna fecisset; sibi mortem deditione <span class="br"></span><span class="lineNumber">7</span><span class="br"></span> esse leviorem. At illa purgare se, quod quae utilia esse censebat muliebriter forsitan, sed fida tamen mente suasisset; de cetero futuram in viri potestate. <span class="br"></span><span class="lineNumber">8</span><span class="br"></span> Spitamenes, simulato captus obsequio, de die convivium apparari iubet vinoque et epulis gravis et semisomnus <span class="br"></span><span class="lineNumber">9</span><span class="br"></span> in cubiculum fertur. Quem ut alto et gravi somno sopitum esse sensit uxor, gladium, quem veste occultaverat, stringit caputque eius abscisum, cruore <span class="br"></span><span class="lineNumber">10</span><span class="br"></span> respersa, servo suo conscio facinoris tradit. Eodem comitante, sicuti erat cruenta veste, in Macedonum castra pervenit nuntiarique Alexandro iubet, esse <span class="br"></span><span class="lineNumber">11</span><span class="br"></span> quae ex ipsa deberet agnoscere. Ille protinus barbaram iussit admitti. Quam ut respersam cruore conspexit, ratus ad deplorandam contumeliam venisse, <span class="br"></span><span class="lineNumber">12</span><span class="br"></span> dicere quae vellet iubet. At illa servum, quem in vestibulo stare iusserat, introduci desideravit.</p>
<span class="br"></span><span class="lineNumber"></span><span class="br"></span>
</section><notes></notes></section>