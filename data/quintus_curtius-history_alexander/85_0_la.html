<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">



tyrannorum veterem regiam clausit, in proxima coniuges eorum cum liberis et pelicibus habitabant<a class="footnoteLink" href="#note_LCL368_232_1" id="target_note_LCL368_232_1"><sup>1</sup></a> —hic quoque dei oraculum est—, ultima munimenta satellitum armigerorumque sedes erant.</p>
<span class="br"></span><span class="lineNumber">22</span><span class="br"></span><p>Est et aliud Hammonis nemus; in medio habet fontem—Solis aquam vocant—; sub lucis ortum tepida manat, medio die, cuius vehementissimus est calor, frigida eadem fluit, inclinato in vesperam calescit, media nocte fervida exaestuat, quoque nox propius vergit ad lucem, multum ex nocturno calore decrescit, donec sub ipsum diei ortum assueto tepore <span class="br"></span><span class="lineNumber">23</span><span class="br"></span>languescat. Quod<a class="footnoteLink" href="#note_LCL368_232_2" id="target_note_LCL368_232_2"><sup>2</sup></a> pro deo colitur, non eandem effigiem habet quam vulgo diis artifices accommodaverunt; umbilico maxime similis est habitus <span class="br"></span><span class="lineNumber">24</span><span class="br"></span>zmaragdo et gemmis coagmentatus. Hunc, cum responsum petitur, navigio aurato gestant sacerdotes, multis argenteis pateris ab utroque navigii latere pendentibus; sequuntur matronae virginesque patrio more inconditum quoddam carmen canentes, quo propitiari Iovem credunt, ut certum edat oraculum.</p>
<span class="br"></span><span class="lineNumber">25</span><span class="br"></span><p>Ac tum quidem regem propius adeuntem maximus natu e sacerdotibus filium appellat, hoc nomen illi parentem Iovem reddere affirmans. Ille se vero et accipere ait et agnoscere, humanae sortis oblitus. <span class="br"></span><span class="lineNumber">26</span><span class="br"></span>Consuluit deinde an totius orbis imperium fatis sibi







</p></section><notes><section class="footnotes"><ul><li class="note" id="note_LCL368_232_1"><a class="footnoteCrossrefLink" href="#target_note_LCL368_232_1" title="Click to highlight in text"><sup class="lineRef">1</sup>habitabant <span class="italic">P;</span> habitant <span class="italic">C.</span></a></li><script type="text/javascript">document.getElementById('note_LCL368_232_1').style.display = "none";</script><li class="note" id="note_LCL368_232_2"><a class="footnoteCrossrefLink" href="#target_note_LCL368_232_2" title="Click to highlight in text"><sup class="lineRef">2</sup>Quod <span class="italic">Hedicke;</span> id <span class="italic">A.</span></a></li><script type="text/javascript">document.getElementById('note_LCL368_232_2').style.display = "none";</script></ul></section></notes></section>