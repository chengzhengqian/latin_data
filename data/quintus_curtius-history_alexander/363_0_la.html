<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">37</span><span class="br"></span> travit ad tergum. Hoc ultimo virtutis opere edito, fugere acrius coepit. Sed elephantus quoque, qui multa exceperat tela, deficiebat; itaque sistit fugam peditemque sequenti hosti obiecit.</p>
<span class="br"></span><span class="lineNumber">38</span><span class="br"></span><p>Iam Alexander consecutus erat et, pertinacia Pori cognita, vetabat resistentibus parci. Ergo undique et in pedites et in ipsum Porum tela congesta sunt, <span class="br"></span><span class="lineNumber">39</span><span class="br"></span> quis tandem<a class="footnoteLink" href="#note_LCL369_356_1" id="target_note_LCL369_356_1"><sup>1</sup></a> gravatus labi ex belua coepit. Indus qui elephantum regebat descendere eum ratus, more solito elephantum procumbere iussit in genua; qui ut se submisit, ceteri quoque—ita enim instituti erant—demisere corpora in terram. Ea res et Porum et <span class="br"></span><span class="lineNumber">40</span><span class="br"></span> ceteros victoribus tradidit. Rex spoliari corpus Pori, interemptum esse credens, iubet, et, qui detraherent loricam vestemque, concurrere, cum belua dominum tueri et spoliantes coepit appetere levatumque corpus eius rursus dorso suo imponere. Ergo telis undique obruitur, confossoque<a class="footnoteLink" href="#note_LCL369_356_2" id="target_note_LCL369_356_2"><sup>2</sup></a> eo, in vehiculum Porus imponitur.</p>
<span class="br"></span><span class="lineNumber">41</span><span class="br"></span><p>Quem rex ut vidit allevantem oculos, non odio, sed miseratione commotus: “Quae, malum,” inquit, “amentia te coegit, rerum mearum cognita fama, belli fortunam experiri, cum Taxilis esset in deditos clementiae meae tam propinquum tibi exemplum?” <span class="br"></span><span class="lineNumber">42</span><span class="br"></span> At ille: “Quoniam,” inquit, “percontaris, respondebo 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_356_1"><a class="footnoteCrossrefLink" href="#target_note_LCL369_356_1" title="Click to highlight in text"><sup class="lineRef">1</sup>tandem <span class="italic">Oiunta;</span> tantum A.</a></li><script type="text/javascript">document.getElementById('note_LCL369_356_1').style.display = "none";</script><li class="note" id="note_LCL369_356_2"><a class="footnoteCrossrefLink" href="#target_note_LCL369_356_2" title="Click to highlight in text"><sup class="lineRef">2</sup>confossoque <span class="italic">Aldus;</span> conpositoque <span class="italic">A.</span></a></li><script type="text/javascript">document.getElementById('note_LCL369_356_2').style.display = "none";</script></ul></section></notes></section>