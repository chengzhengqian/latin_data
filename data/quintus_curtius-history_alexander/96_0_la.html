<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">


subiret aut sole premeretur, rationem quidem ipsis <span class="br"></span><span class="lineNumber">6</span><span class="br"></span>perceptam non edocent vulgus; ceterum affirmant solem Graecorum, lunam esse Persarum, quotiensque illa deficiat, ruinam stragemque illis gentibus portendi, veteraque exempla percensent Persidis regum, quos adversis dis pugnasse lunae ostendisset defectio. <span class="br"></span><span class="lineNumber">7</span><span class="br"></span>Nulla res multitudinem efficacius regit quam superstitio; alioqui impotens, saeva, mutabilis, ubi vana religione capta est, melius vatibus quam ducibus suis paret. Igitur edita in vulgus Aegyptiorum responsa rursus ad spem et fiduciam erexere torpentes.</p>
<span class="br"></span><span class="lineNumber">8</span><span class="br"></span><p>Rex, impetu animorum utendum ratus, secunda vigilia castra movit; dextra Tigrim habebat, a laeva <span class="br"></span><span class="lineNumber">9</span><span class="br"></span>montes, quos Gordyaeos<a class="footnoteLink" href="#note_LCL368_254_1" id="target_note_LCL368_254_1"><sup>1</sup></a> vocant. Hoc ingressis<a class="footnoteLink" href="#note_LCL368_254_2" id="target_note_LCL368_254_2"><sup>2</sup></a> iter speculatores qui praemissi erant sub lucis ortum Dareum adventare nuntiaverunt. Instructo igitur <span class="br"></span><span class="lineNumber">10</span><span class="br"></span>milite et composito agmine antecedebat. Sed Persarum moratores erant, mille ferme, qui speciem magni agminis fecerant; quippe ubi explorari vera <span class="br"></span><span class="lineNumber">11</span><span class="br"></span>non possunt, falsa per metum augentur. His cognitis, rex cum paucis suorum assecutus agmen refugientium ad suos, alios cecidit, cepit alios; equitesque praemisit speculatum, simul ut ignem quo







</p></section><notes><section class="footnotes"><ul><li class="note" id="note_LCL368_254_1"><a class="footnoteCrossrefLink" href="#target_note_LCL368_254_1" title="Click to highlight in text"><sup class="lineRef">1</sup>Gordyaeos <span class="italic">Cospus;</span> cordeos <span class="italic">A.</span></a></li><script type="text/javascript">document.getElementById('note_LCL368_254_1').style.display = "none";</script><li class="note" id="note_LCL368_254_2"><a class="footnoteCrossrefLink" href="#target_note_LCL368_254_2" title="Click to highlight in text"><sup class="lineRef">2</sup>ingressis <span class="italic">Zumpt;</span> ingressus <span class="italic">A.</span></a></li><script type="text/javascript">document.getElementById('note_LCL368_254_2').style.display = "none";</script></ul></section></notes></section>