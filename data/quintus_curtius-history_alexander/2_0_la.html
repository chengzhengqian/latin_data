<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

cum extra munimenta se evolvit, maiore vi ac mole agentem undas Lycum appellant.</p>
<span class="br"></span><span class="lineNumber">6</span><span class="br"></span><p>Alexander quidem urbem destitutam ab suis intrat, arcem vero, in quam confugerant, oppugnare adortus caduceatorem praemisit, qui denuntiaret, ni dederent, <span class="br"></span><span class="lineNumber">7</span><span class="br"></span>ipsos ultima esse passuros. Illi caduceatorem in turrem et situ et opere multum editam perductum, quanta esset altitudo intueri iubent ac nuntiare Alexandro non eadem ipsum et incolas aestimatione munimenta metiri; se scire inexpugnabiles esse, ad <span class="br"></span><span class="lineNumber">8</span><span class="br"></span>ultimum pro fide morituros. Ceterum ut circumsederi arcem et omnia sibi in dies artiora esse viderunt, sexaginta dierum indutias pacti, ut, nisi intra eos auxilium Dareus ipsis<a class="footnoteLink" href="#note_LCL368_66_1" id="target_note_LCL368_66_1"><sup>1</sup></a> misisset, dederent urbem, postquam nihil inde praesidii mittebatur, ad praestitutam diem permisere se regi.</p>
<span class="br"></span><span class="lineNumber">9</span><span class="br"></span><p>Superveniunt deinde legati Atheniensium, petentes ut capti apud Granicum amnem redderentur sibi. Ille non hos modo, sed etiam ceteros Graecos restitui <span class="br"></span><span class="lineNumber">10</span><span class="br"></span>suis iussurum respondit, finito Persico bello. Ceterum Dareo imminens, quem nondum Euphraten superasse cognoverat, undique omnes copias contrahit totis viribus tanti belli discrimen aditurus.</p>
<span class="br"></span><span class="lineNumber">11</span><span class="br"></span><p>Phrygia erat, per quam ducebatur exercitus; pluribus vicis quam urbibus frequens, tunc habebat nobilem






</p></section><notes><section class="footnotes"><ul><li class="note" id="note_LCL368_66_1"><a class="footnoteCrossrefLink" href="#target_note_LCL368_66_1" title="Click to highlight in text"><sup class="lineRef">1</sup>ipsis <span class="italic">Modius;</span> ipse <span class="italic">A</span>.</a></li><script type="text/javascript">document.getElementById('note_LCL368_66_1').style.display = "none";</script></ul></section></notes></section>