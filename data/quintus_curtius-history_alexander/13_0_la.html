<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

angustiis redactus est ad paucitatem quam in hoste contempserat.</p>
<p>IV. Interea Alexander, Sabistamene<a class="footnoteLink" href="#note_LCL368_88_1" id="target_note_LCL368_88_1"><sup>1</sup></a> Cappadociae praeposito, Ciliciam<a class="footnoteLink" href="#note_LCL368_88_2" id="target_note_LCL368_88_2"><sup>2</sup></a> petens cum omnibus copiis in<a class="footnoteLink" href="#note_LCL368_88_3" id="target_note_LCL368_88_3"><sup>3</sup></a> regionem quae Castra Cyri appellatur pervenerat; stativa illic habuerat Cyrus cum adversus Croesum in <span class="br"></span><span class="lineNumber">2</span><span class="br"></span>Lydiam duceret. Aberat ea regio quinquaginta stadia ab aditu quo Ciliciam intramus; Pylas incolae dicunt artissimas fauces, munimenta quae manu ponimus <span class="br"></span><span class="lineNumber">3</span><span class="br"></span>naturali situ imitantes.<a class="footnoteLink" href="#note_LCL368_88_4" id="target_note_LCL368_88_4"><sup>4</sup></a> Igitur Arsames, qui Ciliciae praeerat, reputans quid initio belli Memno suasisset, quondam salubre consilium sero exsequi statuit: igni ferroque Ciliciam vastat, ut hosti solitudinem faciat, quidquid usui potest esse corrumpit, sterile ac nudum solum quod tueri nequibat relicturus.</p>
<span class="br"></span><span class="lineNumber">4</span><span class="br"></span><p>Sed longe utilius fuit angustias aditus qui Ciliciam aperit valido occupare praesidio iugumque opportune itineri imminens obtinere, unde inultus subeuntem <span class="br"></span><span class="lineNumber">5</span><span class="br"></span>hostem aut prohibere aut opprimere potuisset; nunc paucis, qui callibus praesiderent, relictis, retro ipse concessit, populator terrae quam a populationibus vindicare debebat. Ergo qui relicti erant, proditos se rati, ne conspectum quidem hostis sustinere valuerunt, cum vel pauciores locum obtinere potuissent.</p>
</section><notes><section class="footnotes"><ul><li class="note" id="note_LCL368_88_1"><a class="footnoteCrossrefLink" href="#target_note_LCL368_88_1" title="Click to highlight in text"><sup class="lineRef">1</sup>Sabistamene <span class="italic">Hedicke;</span> abhistamene <span class="italic">A</span>.</a></li><script type="text/javascript">document.getElementById('note_LCL368_88_1').style.display = "none";</script><li class="note" id="note_LCL368_88_2"><a class="footnoteCrossrefLink" href="#target_note_LCL368_88_2" title="Click to highlight in text"><sup class="lineRef">2</sup>Ciliciam <span class="italic">Giunta;</span> eciam <span class="italic">A</span>.</a></li><script type="text/javascript">document.getElementById('note_LCL368_88_2').style.display = "none";</script><li class="note" id="note_LCL368_88_3"><a class="footnoteCrossrefLink" href="#target_note_LCL368_88_3" title="Click to highlight in text"><sup class="lineRef">3</sup>in <span class="italic">added by Aldus</span>.</a></li><script type="text/javascript">document.getElementById('note_LCL368_88_3').style.display = "none";</script><li class="note" id="note_LCL368_88_4"><a class="footnoteCrossrefLink" href="#target_note_LCL368_88_4" title="Click to highlight in text"><sup class="lineRef">4</sup>imitantes <span class="italic">Eussner;</span> imitante <span class="italic">A</span>.</a></li><script type="text/javascript">document.getElementById('note_LCL368_88_4').style.display = "none";</script></ul></section></notes></section>