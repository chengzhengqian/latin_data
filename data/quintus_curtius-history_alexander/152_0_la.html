<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span>salutem et suam. Tandem venere in iugum. A dextra iter ad ipsum Ariobarzanen erat; hic Philotam et Coenon cum Amynta et Polyperconte expeditam habentes manum relinquit, monitos ut, quia et eques<a class="footnoteLink" href="#note_LCL368_366_1" id="target_note_LCL368_366_1"><sup>1</sup></a> pediti iret<a class="footnoteLink" href="#note_LCL368_366_2" id="target_note_LCL368_366_2"><sup>2</sup></a> mixtus et quam pinguissimum esset solum et pabuli fertile, sensim procederent: duces erant itineris de captivis dati.</p>
<span class="br"></span><span class="lineNumber">21</span><span class="br"></span><p>Ipse cum armigeris et ala quam agema appellabant ardua semita, sed longius a stationibus hostium <span class="br"></span><span class="lineNumber">22</span><span class="br"></span>remota, multa cum vexatione processit. Medius erat dies et fatigatis necessaria quies—quippe tantundem itineris supererat, quantum emensi erant, sed minus <span class="br"></span><span class="lineNumber">23</span><span class="br"></span>praecipitis atque ardui—; itaque, refectis cibo somnoque militibus, secunda vigilia surgit. Et cetera quidem haud aegre praeterit, ceterum qua se montium iugum paulatim ad planiora demittit, ingens <span class="br"></span><span class="lineNumber">24</span><span class="br"></span>vorago, concursu cavata torrentium, iter ruperat. Ad hoc arborum rami, alius alio implicati et cohaerentes, ut perpetuam obiecerant saepem. Desperatio igitur ingens, adeo ut vix lacrimis abstinerent, incesserat. <span class="br"></span><span class="lineNumber">25</span><span class="br"></span>Praecipue obscuritas terrori erat; nam etiam si qua sidera internitebant, continenti fronde tectae arbores conspicere prohibebant. Ne aurium quidem usus supererat, silvas quatiente vento, qui concurrentibus ramis maiorem quam pro flatu sonum edebat.<a class="footnoteLink" href="#note_LCL368_366_3" id="target_note_LCL368_366_3"><sup>3</sup></a></p>
</section><notes><section class="footnotes"><ul><li class="note" id="note_LCL368_366_1"><a class="footnoteCrossrefLink" href="#target_note_LCL368_366_1" title="Click to highlight in text"><sup class="lineRef">1</sup>quia et eques] quietus est <span class="italic">A</span>.</a></li><script type="text/javascript">document.getElementById('note_LCL368_366_1').style.display = "none";</script><li class="note" id="note_LCL368_366_2"><a class="footnoteCrossrefLink" href="#target_note_LCL368_366_2" title="Click to highlight in text"><sup class="lineRef">2</sup>iret <span class="italic">Jeep</span>; erat <span class="italic">A</span>.</a></li><script type="text/javascript">document.getElementById('note_LCL368_366_2').style.display = "none";</script><li class="note" id="note_LCL368_366_3"><a class="footnoteCrossrefLink" href="#target_note_LCL368_366_3" title="Click to highlight in text"><sup class="lineRef">3</sup>edebat <span class="italic">Vindelinvs</span>; edebant <span class="italic">A</span>.</a></li><script type="text/javascript">document.getElementById('note_LCL368_366_3').style.display = "none";</script></ul></section></notes></section>