<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
nostro more quam sermone abhorrere.” Atque ita contione excessit.</p>
<p>X. Tum Philotas: “Verba,” inquit, “innocenti reperire facile est, modum verborum misero tenere <span class="br"></span><span class="lineNumber">2</span><span class="br"></span> difficile. Itaque, inter optimam conscientiam et iniquissimam fortunam destitutus, ignoro quomodo <span class="br"></span><span class="lineNumber">3</span><span class="br"></span> et animo meo et tempori paream. Abest quidem optimus causae meae iudex; qui cur me ipse audire noluerit non, mehercule, excogito, cum illi, utrimque cognita causa, tam damnare me liceat quam absolvere, non cognita vero, liberari absenti<a class="footnoteLink" href="#note_LCL369_88_1" id="target_note_LCL369_88_1"><sup>1</sup></a> non possum <span class="br"></span><span class="lineNumber">4</span><span class="br"></span> qui a praesente damnatus sum. Sed quamquam vincti hominis non supervacua solum sed etiam invisa defensio est, qui iudicem non docere videtur, sed arguere, tamen, utcumque licet me dicere, memet ipse non deseram nec committam, ut damnatus etiam <span class="br"></span><span class="lineNumber">5</span><span class="br"></span> mea sententia videar. Equidem, cuius criminis reus sim non video; inter coniuratos nemo me nominat, de me Nicomachus nihil dixit, Cebalinus plus quam <span class="br"></span><span class="lineNumber">6</span><span class="br"></span> audierat scire non potuit. Atqui coniurationis caput me fuisse<a class="footnoteLink" href="#note_LCL369_88_2" id="target_note_LCL369_88_2"><sup>2</sup></a> credit rex! Potuit ergo Dymnus eum praeterire quem sequebatur, praesertim cum quaerenti socios vel falso fuerim nominandus, quo facilius <span class="br"></span><span class="lineNumber">7</span><span class="br"></span> qui temptabatur posset impelli? Non enim detecto facinore nomen meum praeteriit, ut possit videri socio pepercisse; Nicomacho,<a class="footnoteLink" href="#note_LCL369_88_3" id="target_note_LCL369_88_3"><sup>3</sup></a> quem taciturum arcana 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_88_1"><a class="footnoteCrossrefLink" href="#target_note_LCL369_88_1" title="Click to highlight in text"><sup class="lineRef">1</sup>absenti <span class="italic">Hedicke;</span> absente <span class="italic">A.</span></a></li><script type="text/javascript">document.getElementById('note_LCL369_88_1').style.display = "none";</script><li class="note inline" id="note_LCL369_88_2"><a class="footnoteCrossrefLink" href="#target_note_LCL369_88_2" title="Click to highlight in text"><sup class="lineRef">2</sup>fuisse <span class="italic">I</span>; fecisse <span class="italic">A.</span></a></li><script type="text/javascript">document.getElementById('note_LCL369_88_2').style.display = "none";</script><li class="note" id="note_LCL369_88_3"><a class="footnoteCrossrefLink" href="#target_note_LCL369_88_3" title="Click to highlight in text"><sup class="lineRef">3</sup>Nicomacho <span class="italic">Acidalius;</span> nicomachus <span class="italic">P;</span> nichomachus <span class="italic">C.</span></a></li><script type="text/javascript">document.getElementById('note_LCL369_88_3').style.display = "none";</script></ul></section></notes></section>