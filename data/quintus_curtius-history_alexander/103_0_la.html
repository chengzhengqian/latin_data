<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>“Nuntiate Dareo me, quae fecerim clementer et liberaliter, non amicitiae eius tribuisse, sed naturae <span class="br"></span><span class="lineNumber">17</span><span class="br"></span>meae. Bellum cum captivis et feminis gerere non <span class="br"></span><span class="lineNumber">18</span><span class="br"></span>soleo; armatus sit oportet quem oderim. Quodsi saltem pacem bona fide peteret, deliberarem forsitan an darem. Verum enimvero, cum modo milites meos litteris ad proditionem, modo amicos ad perniciem meam pecunia sollicitet, ad internecionem mihi persequendus est, non ut iustus hostis, sed ut percussor<a class="footnoteLink" href="#note_LCL368_268_1" id="target_note_LCL368_268_1"><sup>1</sup></a> veneficus.</p>
<p>“Condiciones vero pacis quas affertis si accepero, <span class="br"></span><span class="lineNumber">19</span><span class="br"></span>victorem eum faciunt. Quae post Euphraten sunt liberaliter donat. Ubi igitur me adeatis<a class="footnoteLink" href="#note_LCL368_268_2" id="target_note_LCL368_268_2"><sup>2</sup></a> nunc ipsum obliti estis. Nempe ultra Euphraten sum; liberalissimum ergo dotis quam promittit terminum castra mea transeunt. Hinc me depellite, ut sciam vestrum esse <span class="br"></span><span class="lineNumber">20</span><span class="br"></span>quo ceditis. Eadem liberalitate dat mihi filiam suam; nempe quam scio alicui servorum eius nupturam. Multum vero mihi praestat, si me Mazaeo generum praeponit!</p>
<span class="br"></span><span class="lineNumber">21</span><span class="br"></span><p>“Ite, nuntiate regi vestro, et quae amisit et quae adhuc habet praemia esse belli; hoc regente utriusque terminos regni, id quemque habiturum quod <span class="br"></span><span class="lineNumber">22</span><span class="br"></span>proximae lucis assignatura fortuna est.” Legati respondent, cum bellum in animo sit, facere eum simpliciter quod spe pacis non frustraretur. Ipsos petere ut quam primum dimittantur ad regem; eum



</p></section><notes><section class="footnotes"><ul><li class="note" id="note_LCL368_268_1"><a class="footnoteCrossrefLink" href="#target_note_LCL368_268_1" title="Click to highlight in text"><sup class="lineRef">1</sup>percussor <span class="italic">Lauer;</span> perculsor <span class="italic">A.</span></a></li><script type="text/javascript">document.getElementById('note_LCL368_268_1').style.display = "none";</script><li class="note" id="note_LCL368_268_2"><a class="footnoteCrossrefLink" href="#target_note_LCL368_268_2" title="Click to highlight in text"><sup class="lineRef">2</sup>adeatis <span class="italic">Hedicke;</span> adfatis <span class="italic">A.</span></a></li><script type="text/javascript">document.getElementById('note_LCL368_268_2').style.display = "none";</script></ul></section></notes></section>