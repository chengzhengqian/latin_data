<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
nociturum est medici relinquunt, sic nos quidquid obstat imperio recidamus. Parva saepe scintilla contempta magnum excitavit incendium. Nil tuto in hoste despicitur; quem spreveris, valentiorem neglegentia <span class="br"></span><span class="lineNumber">12</span><span class="br"></span> facias. Ne Dareus quidem hereditarium Persarum accepit imperium, sed est<a class="footnoteLink" href="#note_LCL369_28_1" id="target_note_LCL369_28_1"><sup>1</sup></a> in sedem Cyri beneficio Bagoae, castrati hominis, admissus; ne vos magno labore credatis Bessum vacuum regnum occupaturum. <span class="br"></span><span class="lineNumber">13</span><span class="br"></span> Nos vero peccavimus, milites, si Dareum ob hoc vicimus, ut servo eius traderemus imperium, qui ultimum ausus scelus, regem suum, etiam externae opis egentem, certe cui nos victores pepercissemus, quasi captivum in vinculis habuit, ad ultimum, <span class="br"></span><span class="lineNumber">14</span><span class="br"></span> ne a nobis conservari posset, occidit. Hunc vos regnare patiemini? Quem equidem cruci affixum videre festino, omnibus regibus gentibusque et fidei <span class="br"></span><span class="lineNumber">15</span><span class="br"></span> quam violavit meritas poenas solventem. At, hercules,<a class="footnoteLink" href="#note_LCL369_28_2" id="target_note_LCL369_28_2"><sup>2</sup></a> si mox eundem Graecorum urbes aut Hellespontum vastare nuntiatum erit vobis, quo dolore afficiemini Bessum praemia vestrae occupavisse victoriae! Tunc ad repetendas res festinabitis, tunc arma capietis. Quanto autem praestat territum adhuc et vix mentis suae compotem opprimere!</p>
<span class="br"></span><span class="lineNumber">16</span><span class="br"></span><p>â€œQuadridui nobis iter superest, qui tot proculcavimus nives, tot amnes superavimus, tot montium iuga transcucurrimus. Non mare illud, quod exaestuans 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_28_1"><a class="footnoteCrossrefLink" href="#target_note_LCL369_28_1" title="Click to highlight in text"><sup class="lineRef">1</sup>est <span class="italic">added by Hedicke.</span></a></li><script type="text/javascript">document.getElementById('note_LCL369_28_1').style.display = "none";</script><li class="note" id="note_LCL369_28_2"><a class="footnoteCrossrefLink" href="#target_note_LCL369_28_2" title="Click to highlight in text"><sup class="lineRef">2</sup>hercules <span class="italic">P m. pr.;</span> hercule <span class="italic">C.</span></a></li><script type="text/javascript">document.getElementById('note_LCL369_28_2').style.display = "none";</script></ul></section></notes></section>