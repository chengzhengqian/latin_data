<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

functas supremo in regem officio impigre esse<a class="footnoteLink" href="#note_LCL368_140_1" id="target_note_LCL368_140_1"><sup>1</sup></a> morituras. <span class="br"></span><span class="lineNumber">12</span><span class="br"></span>Leonnatus et vivere Dareum ait<a class="footnoteLink" href="#note_LCL368_140_2" id="target_note_LCL368_140_2"><sup>2</sup></a> et ipsas non incolumes modo, sed etiam apparatu pristinae fortunae reginas fore. Tum demum Darei mater allevari se passa est.</p>
<span class="br"></span><span class="lineNumber">13</span><span class="br"></span><p>Alexander postero die cum cura sepultis militibus quorum corpora invenerat, Persarum quoque nobilissimis eundem honorem haberi iubet matrique Darei <span class="br"></span><span class="lineNumber">14</span><span class="br"></span>permittit quos vellet patrio more sepeliret. Illa paucos arta propinquitate coniunctos pro habitu praesentis fortunae humari iussit, apparatum funerum quo Persae suprema officia celebrarent invidiosum fore existimans, cum victores haud pretiose <span class="br"></span><span class="lineNumber">15</span><span class="br"></span>cremarentur. Iamque iustis defunctorum corporibus solutis, praemittit ad captivas qui nuntiarent ipsum venire, inhibitaque comitantium turba, tabernaculum <span class="br"></span><span class="lineNumber">16</span><span class="br"></span>cum Hephaestione<a class="footnoteLink" href="#note_LCL368_140_3" id="target_note_LCL368_140_3"><sup>3</sup></a> intrat. Is longe omnium amicorum carissimus erat regi, cum ipso pariter eductus, secretorum omnium arbiter, libertatis quoque in admonendo eo non alius plus<a class="footnoteLink" href="#note_LCL368_140_4" id="target_note_LCL368_140_4"><sup>4</sup></a> habebat, quod tamen ita usurpabat ut magis a rege permissum quam vindicatum ab eo videretur. Et sicut aetate par <span class="br"></span><span class="lineNumber">17</span><span class="br"></span>erat regi, ita corporis habitu praestabat. Ergo reginae, illum esse regem ratae, suo more veneratae












</p></section><notes><section class="footnotes"><ul><li class="note" id="note_LCL368_140_1"><a class="footnoteCrossrefLink" href="#target_note_LCL368_140_1" title="Click to highlight in text"><sup class="lineRef">1</sup>inpigre esse <span class="italic">Stangl;</span> inpigre sese (ingressese <span class="italic">corr. superscr.) L;</span> ingressese <span class="italic">BF;</span> inpigressese <span class="italic">P;</span> ingresese <span class="italic">V.</span></a></li><script type="text/javascript">document.getElementById('note_LCL368_140_1').style.display = "none";</script><li class="note" id="note_LCL368_140_2"><a class="footnoteCrossrefLink" href="#target_note_LCL368_140_2" title="Click to highlight in text"><sup class="lineRef">2</sup>ait <span class="italic">added by Stangl.</span></a></li><script type="text/javascript">document.getElementById('note_LCL368_140_2').style.display = "none";</script><li class="note" id="note_LCL368_140_3"><a class="footnoteCrossrefLink" href="#target_note_LCL368_140_3" title="Click to highlight in text"><sup class="lineRef">3</sup>Hephaestione <span class="italic">Cospus;</span> ephestione <span class="italic">A.</span></a></li><script type="text/javascript">document.getElementById('note_LCL368_140_3').style.display = "none";</script><li class="note" id="note_LCL368_140_4"><a class="footnoteCrossrefLink" href="#target_note_LCL368_140_4" title="Click to highlight in text"><sup class="lineRef">4</sup>plus <span class="italic">Jeep;</span> ius <span class="italic">A.</span></a></li><script type="text/javascript">document.getElementById('note_LCL368_140_4').style.display = "none";</script></ul></section></notes></section>