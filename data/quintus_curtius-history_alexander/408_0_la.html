<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
remi et alii aliorum navigia urgere coeperunt. Crederes non unius exercitus classem vehi, sed duorum <span class="br"></span><span class="lineNumber">17</span><span class="br"></span> navale inisse certamen. Incutiebantur puppibus prorae, premebantur a sequentibus qui antecedentes turbaverant; iurgantium ira perveniebat etiam ad manus.</p>
<span class="br"></span><span class="lineNumber">18</span><span class="br"></span><p>Iamque aestus totos circa flumen campos inundaverat, tumulis dumtaxat eminentibus velut insulis parvis, in quos plerique trepidi, omissis navigiis, <span class="br"></span><span class="lineNumber">19</span><span class="br"></span> enare properant. Dispersa classis partim in praealta aqua stabat qua subsederant valles, partim in vado haerebat, utcumque inaequale terrae fastigium occupaverant undae, cum subito novus et pristino <span class="br"></span><span class="lineNumber">20</span><span class="br"></span> maior terror incutitur. Reciprocari coepit mare magno tractu, aquis in suum fretum recurrentibus, reddebatque terras paulo ante profundo salo mersas. Igitur destituta navigia alia praecipitantur in proras, alia in latera procumbunt. Strati erant campi sarcinis, armis, avulsarum tabularum remorumque fragmentis. <span class="br"></span><span class="lineNumber">21</span><span class="br"></span> Miles nec egredi in terram nec in nave<a class="footnoteLink" href="#note_LCL369_446_1" id="target_note_LCL369_446_1"><sup>1</sup></a> subsistere audebat identidem praesentibus graviora quae sequerentur exspectans. Vix quae perpetiebantur videre ipsos credebant, in sicco naufragia, in amni mare.</p>
<span class="br"></span><span class="lineNumber">22</span><span class="br"></span><p>Nec finis<a class="footnoteLink" href="#note_LCL369_446_2" id="target_note_LCL369_446_2"><sup>2</sup></a> malorum; quippe aestum paulo post mare relaturum quo navigia allevarentur, ignari famem et ultima sibimet ominabantur. Beluae 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_446_1"><a class="footnoteCrossrefLink" href="#target_note_LCL369_446_1" title="Click to highlight in text"><sup class="lineRef">1</sup>nave <span class="italic">Scheffer;</span> naves <span class="italic">A.</span></a></li><script type="text/javascript">document.getElementById('note_LCL369_446_1').style.display = "none";</script><li class="note inline" id="note_LCL369_446_2"><a class="footnoteCrossrefLink" href="#target_note_LCL369_446_2" title="Click to highlight in text"><sup class="lineRef">2</sup>finis <span class="italic">Lauer;</span> fines <span class="italic">A.</span></a></li><script type="text/javascript">document.getElementById('note_LCL369_446_2').style.display = "none";</script></ul></section></notes></section>