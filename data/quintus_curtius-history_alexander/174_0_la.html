<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

damnare quam decipi. Quidquid Fors tulisset, inter suos perpeti malle quam transfugam fieri. Sero se <span class="br"></span><span class="lineNumber">12</span><span class="br"></span>perire, si salvum sese<sup>1</sup> milites sui nollent. Patron desperata regis salute, ad eos quibus praeerat rediit, omnia pro fide experiri paratus.</p>
<p>XII. At Bessus occidendi protinus regis impetum ceperat; sed veritus ne gratiam Alexandri, nisi vivum eum tradidisset, inire non posset, dilato in proximam noctem sceleris consilio, agere gratias incipit, quod perfidi hominis insidias, iam Alexandri <span class="br"></span><span class="lineNumber">2</span><span class="br"></span>opes spectantis, prudenter cauteque vitasset; donum eum hosti laturum fuisse regis caput. Nec mirari hominem mercede conductum omnia habere venalia; sine pignore, sine lare, terrarum orbis exsulem, ancipitem hostem ad nutum licentium circumferri. <span class="br"></span><span class="lineNumber">3</span><span class="br"></span>Purganti<a class="footnoteLink" href="#note_LCL368_410_2" id="target_note_LCL368_410_2"><sup>2</sup></a> deinde se deosque patrios testes fidei suae invocanti Dareus vultu assentiebatur, haud dubius quin vera deferrentur a Graecis; sed eo rerum ventum erat, ut tam periculosum esset non credere suis <span class="br"></span><span class="lineNumber">4</span><span class="br"></span>quam decipi. xxx milia erant quorum inclinata in scelus levitas timebatur, <span class="sc">iiii</span> milia Patron habebat; quibus si credidisset salutem suam, damnata popularium fide, parricidio excusationem videbat offerri. <span class="br"></span><span class="lineNumber">5</span><span class="br"></span>Itaque praeoptabat immerito quam iure violari.</p>
</section><notes><section class="footnotes"><ul><li class="note" id="note_LCL368_410_2"><a class="footnoteCrossrefLink" href="#target_note_LCL368_410_2" title="Click to highlight in text"><sup class="lineRef">2</sup>Purganti <span class="italic">J. Froben</span>; arguenti <span class="italic">A</span>.</a></li><script type="text/javascript">document.getElementById('note_LCL368_410_2').style.display = "none";</script></ul></section></notes></section>