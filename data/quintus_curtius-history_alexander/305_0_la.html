<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

dignos esse, non qui Samothracum initia viserent cum Asiam uri vastarique oporteret, sed eos qui magnitudine rerum fidem antecessissent.</p>
<span class="br"></span><span class="lineNumber">27</span><span class="br"></span><p>Haec et his similia laeti audiere iuvenes; ingrata senioribus erant, maxime propter Philippum, sub quo <span class="br"></span><span class="lineNumber">28</span><span class="br"></span> diutius vixerant, cum Clitus, ne ipse quidem satis sobrius, ad eos qui infra ipsum cubabant conversus Euripidis rettulit carmen, ita ut sonus magis quam <span class="br"></span><span class="lineNumber">29</span><span class="br"></span> sermo exaudiri posset<a class="footnoteLink" href="#note_LCL369_240_1" id="target_note_LCL369_240_1"><sup>1</sup></a> a rege, quo significabatur male instituisse Graecos, quod tropaeis regum dumtaxat nomina inscriberent; alieno enim sanguine partam gloriam intercipi. Itaque rex, cum suspicaretur malignius habitum esse sermonem, percontari proximos <span class="br"></span><span class="lineNumber">30</span><span class="br"></span> coepit quid ex Clito audissent. Et illis ad silendum obstinatis, Clitus paulatim maiore voce Philippi acta bellaque in Graecia gesta commemorat, <span class="br"></span><span class="lineNumber">31</span><span class="br"></span> omnia praesentibus praeferens. Hinc inter iuniores senesque orta contentio est. Et rex, velut patienter audiret quis Clitus obterebat laudes eius, ingentem <span class="br"></span><span class="lineNumber">32</span><span class="br"></span> iram conceperat. Ceterum cum animo videretur imperaturus si finem procaciter orto sermoni Clitus imponeret, nihil eo remittente<a class="footnoteLink" href="#note_LCL369_240_2" id="target_note_LCL369_240_2"><sup>2</sup></a> magis exasperabatur.</p>
<span class="br"></span><span class="lineNumber">33</span><span class="br"></span><p>Iamque Clitus etiam Parmenionem defendere audebat et Philippi de Atheniensibus victoriam Thebarum praeferebat excidio, non vino modo, sed 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_240_1"><a class="footnoteCrossrefLink" href="#target_note_LCL369_240_1" title="Click to highlight in text"><sup class="lineRef">1</sup>posset <span class="italic">Lauer;</span> possit <span class="italic">A.</span></a></li><script type="text/javascript">document.getElementById('note_LCL369_240_1').style.display = "none";</script><li class="note" id="note_LCL369_240_2"><a class="footnoteCrossrefLink" href="#target_note_LCL369_240_2" title="Click to highlight in text"><sup class="lineRef">2</sup>eo remittente <span class="italic">Acidalius;</span> eorum omittente <span class="italic">A.</span></a></li><script type="text/javascript">document.getElementById('note_LCL369_240_2').style.display = "none";</script></ul></section></notes></section>