<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

sex milia talentum. Cyrus Parsagada<a class="footnoteLink" href="#note_LCL368_382_1" id="target_note_LCL368_382_1"><sup>1</sup></a> urbem condiderat, quam Alexandro praefectus eius Gobares tradidit.</p>
<span class="br"></span><span class="lineNumber">11</span><span class="br"></span><p>Rex arcem Persepolis, tribus milibus Macedonum praesidio relictis, Nicarchiden tueri iubet. Tiridati quoque, qui gazam tradiderat, servatus est honos quem apud Dareum habuerat. Magnaque exercitus parte et impedimentis ibi relictis, Parmeniona <span class="br"></span><span class="lineNumber">12</span><span class="br"></span>Craterumque praefecit. Ipse cum mille equitibus peditumque expedita manu interiorem Persidis regionem sub ipsum Vergiliarum<a class="footnoteLink" href="#note_LCL368_382_2" id="target_note_LCL368_382_2"><sup>2</sup></a> occasum<a class="footnoteLink" href="#note_LCL368_382_3" id="target_note_LCL368_382_3"><sup>3</sup></a> petiit multisque imbribus et prope intolerabili tempestate vexatus, procedere tamen quo intenderat perseveravit. <span class="br"></span><span class="lineNumber">13</span><span class="br"></span>Ventum erat ad iter perpetuis obsitum nivibus, quas frigoris vis gelu adstrinxerat, locorumque squalor et solitudines inviae fatigatum militem terrebant, humanarum rerum terminos se videre credentem. Omnia vasta atque<a class="footnoteLink" href="#note_LCL368_382_4" id="target_note_LCL368_382_4"><sup>4</sup></a> sine ullo humani cultus vestigio attoniti intuebantur et antequam lux quoque et caelum ipsos deficerent reverti iubebant.</p>
<span class="br"></span><span class="lineNumber">14</span><span class="br"></span><p>Rex castigare territos supersedit, ceterum ipse equo desiluit pedesque per nives et concretam glaciem ingredi coepit. Erubuerunt non sequi primum amici, deinde copiarum duces, ad ultimum milites. Primusque rex, dolabra glaciem perfringens, iter sibi fecit;









</p></section><notes><section class="footnotes"><ul><li class="note" id="note_LCL368_382_1"><a class="footnoteCrossrefLink" href="#target_note_LCL368_382_1" title="Click to highlight in text"><sup class="lineRef">1</sup>Parsagada <span class="italic">Hediche</span>; parsagadam <span class="italic">A</span> (pers<span class="italic">V</span>).</a></li><script type="text/javascript">document.getElementById('note_LCL368_382_1').style.display = "none";</script><li class="note" id="note_LCL368_382_2"><a class="footnoteCrossrefLink" href="#target_note_LCL368_382_2" title="Click to highlight in text"><sup class="lineRef">2</sup>Vergiliarum] uigiliarum <span class="italic">P</span>.</a></li><script type="text/javascript">document.getElementById('note_LCL368_382_2').style.display = "none";</script><li class="note" id="note_LCL368_382_3"><a class="footnoteCrossrefLink" href="#target_note_LCL368_382_3" title="Click to highlight in text"><sup class="lineRef">3</sup>occasum <span class="italic">Hedicke, ed. min.;</span> sidus <span class="italic">ed. mai</span>.</a></li><script type="text/javascript">document.getElementById('note_LCL368_382_3').style.display = "none";</script><li class="note" id="note_LCL368_382_4"><a class="footnoteCrossrefLink" href="#target_note_LCL368_382_4" title="Click to highlight in text"><sup class="lineRef">4</sup>vasta atque <span class="italic">Lauer</span>; uasta quae <span class="italic">A</span>.</a></li><script type="text/javascript">document.getElementById('note_LCL368_382_4').style.display = "none";</script></ul></section></notes></section>