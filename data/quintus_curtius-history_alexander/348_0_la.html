<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span> Radices eius Indus amnis subit, praealtus, utrimque asperis ripis; ab altera parte voragines eluviesque praeruptae sunt. Nec alia expugnandi <span class="br"></span><span class="lineNumber">8</span><span class="br"></span> patebat via, quam ut replerentur. Ad manum silva erat; quam rex ita caedi iussit, ut nudi stipites iacerentur; quippe rami fronde vestiti impedissent ferentes. Ipse primus truncam arborem iecit, clamorque exercitus,<a class="footnoteLink" href="#note_LCL369_326_1" id="target_note_LCL369_326_1"><sup>1</sup></a> index alacritatis, secutus est, nullo <span class="br"></span><span class="lineNumber">9</span><span class="br"></span> detrectante munus quod rex occupavit. Sic<a class="footnoteLink" href="#note_LCL369_326_2" id="target_note_LCL369_326_2"><sup>2</sup></a> intra septimum diem cavernas expleverant, cum rex sagittarios et Agrianos iubet per ardua niti. Iuvenesque <span class="br"></span><span class="lineNumber">10</span><span class="br"></span> promptissimos ex sua cohorte <span class="sc">xxx</span> delegit; duces his dati sunt Charus et Alexander, quem rex nominis, quod sibi cum eo commune esset, admonuit. Ac primo, quia tam<a class="footnoteLink" href="#note_LCL369_326_3" id="target_note_LCL369_326_3"><sup>3</sup></a> manifestum periculum erat, ipsum <span class="br"></span><span class="lineNumber">11</span><span class="br"></span> regem discrimen subire non placuit, sed ut signum tuba datum est, vir audaciae promptae conversus ad corporis custodes, sequi se iubet primusque invadit in rupem. Nec deinde quisquam Macedonum substitit, relictisque stationibus, sua sponte regem sequebantur. <span class="br"></span><span class="lineNumber">12</span><span class="br"></span> Multorum miserabilis fuit casus, quos ex praerupta rupe lapsos amnis praeterfluens hausit, triste spectaculum etiam non periclitantibus; cum vero alieno exitio quid ipsis timendum foret admonerentur, in metum misericordia versa, non exstinctos, sed semetipsos deflebant. 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_326_1"><a class="footnoteCrossrefLink" href="#target_note_LCL369_326_1" title="Click to highlight in text"><sup class="lineRef">1</sup>se (<span class="italic">after</span> exercitus) <span class="italic">deleted by Giunta.</span></a></li><script type="text/javascript">document.getElementById('note_LCL369_326_1').style.display = "none";</script><li class="note" id="note_LCL369_326_2"><a class="footnoteCrossrefLink" href="#target_note_LCL369_326_2" title="Click to highlight in text"><sup class="lineRef">2</sup>occupavit. Sic <span class="italic">Hedicke;</span> occupauisset <span class="italic">A.</span></a></li><script type="text/javascript">document.getElementById('note_LCL369_326_2').style.display = "none";</script><li class="note" id="note_LCL369_326_3"><a class="footnoteCrossrefLink" href="#target_note_LCL369_326_3" title="Click to highlight in text"><sup class="lineRef">3</sup>tam <span class="italic">C;</span> iam <span class="italic">P.</span></a></li><script type="text/javascript">document.getElementById('note_LCL369_326_3').style.display = "none";</script></ul></section></notes></section>