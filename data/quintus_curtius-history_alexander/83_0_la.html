<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

Cyrenensium dona attulere, pacem et ut adiret urbes suas petentes. Ille, donis acceptis amicitiaque coniuncta, destinata exsequi pergit.</p>
<span class="br"></span><span class="lineNumber">10</span><span class="br"></span><p>Ac primo quidem et sequente die tolerabilis labor visus, nondum tam vastis nudisque solitudinibus <span class="br"></span><span class="lineNumber">11</span><span class="br"></span>aditis, iam tamen sterili et emoriente terra. Sed ut aperuere se campi alto obruti sabulo, haud secus quam profundum aequor ingressi terram oculis requirebant; <span class="br"></span><span class="lineNumber">12</span><span class="br"></span>nulla arbor, nullum culti soli occurrebat vestigium. Aqua etiam defecerat, quam utribus cameli vexerant, et in arido solo ac fervido sabulo <span class="br"></span><span class="lineNumber">13</span><span class="br"></span>nulla erat. Ad hoc sol omnia incenderat, siccaque et adusta erant ora, cum repente—sive illud deorum munus sive casus fuit—obductae caelo nubes condidere solem, ingens aestu fatigatis, etiam si aqua <span class="br"></span><span class="lineNumber">14</span><span class="br"></span>deficeret, auxilium. Eisdem vero, ut largum quoque imbrem excusserunt procellae, pro se quisque excipere eum, quidam, ob sitim impotentes<a class="footnoteLink" href="#note_LCL368_228_1" id="target_note_LCL368_228_1"><sup>1</sup></a> sui, ore quoque hianti captare coeperunt.</p>
<span class="br"></span><span class="lineNumber">15</span><span class="br"></span><p>Quadriduum per vastas solitudines absumptum est.</p>
</section><notes><section class="footnotes"><ul><li class="note" id="note_LCL368_228_1"><a class="footnoteCrossrefLink" href="#target_note_LCL368_228_1" title="Click to highlight in text"><sup class="lineRef">1</sup>inpotentes <span class="italic">Lauer;</span> inobtentis <span class="italic">A.</span></a></li><script type="text/javascript">document.getElementById('note_LCL368_228_1').style.display = "none";</script></ul></section></notes></section>