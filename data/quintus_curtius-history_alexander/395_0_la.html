<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
forsitan etiam perpetuum percipere cupiatis; ego <span class="br"></span><span class="lineNumber">19</span><span class="br"></span> me metior non aetatis spatio, sed gloriae. Licuit paternis opibus contento, intra Macedoniae terminos per otium corporis exspectare obscuram et ignobilem senectutem. Quamquam ne pigri quidem sibi fata disponunt, sed unicum bonum diuturnam vitam existimantes saepe acerba mors occupat. Verum ego, qui non annos meos, sed victorias numero, si munera Fortunae bene computo, diu vixi.</p>
<span class="br"></span><span class="lineNumber">20</span><span class="br"></span><p>“Orsus a Macedonia imperium Graeciae teneo, Thraciam et Illyrios subegi, Triballis Maedisque imperito, Asiam, qua Hellesponto, qua Rubro mari subluitur, possideo. Iamque haud procul absum fine mundi, quem egressus aliam Naturam, alium orbem <span class="br"></span><span class="lineNumber">21</span><span class="br"></span> aperire mihi statui. Ex Asia in Europae terminos momento unius horae transivi. Victor utriusque regionis post nonum regni mei, post vicesimum atque octavum annum vitae,<a class="footnoteLink" href="#note_LCL369_420_1" id="target_note_LCL369_420_1"><sup>1</sup></a> videorne vobis in excolenda gloria, cui me uni devovi, posse cessare? Ego vero non deero et, ubicumque pugnabo, in theatro terrarum <span class="br"></span><span class="lineNumber">22</span><span class="br"></span> orbis esse me credam. Dabo nobilitatem ignobilibus locis, aperiam cunctis gentibus terras, quas Natura longe submoverat.</p>
<p>“In his operibus exstingui mihi, si fors ita feret, pulchrum est; ea stirpe sum genitus, ut multam<a class="footnoteLink" href="#note_LCL369_420_2" id="target_note_LCL369_420_2"><sup>2</sup></a> <span class="br"></span><span class="lineNumber">23</span><span class="br"></span> prius quam longam vitam debeam optare. Obsecro vos, cogitate nos pervenisse in terras quibus feminae ob virtutem celeberrimum nomen est. Quas urbes 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_420_1"><a class="footnoteCrossrefLink" href="#target_note_LCL369_420_1" title="Click to highlight in text"><sup class="lineRef">1</sup>vitae <span class="italic">added by Jeep.</span></a></li><script type="text/javascript">document.getElementById('note_LCL369_420_1').style.display = "none";</script><li class="note inline" id="note_LCL369_420_2"><a class="footnoteCrossrefLink" href="#target_note_LCL369_420_2" title="Click to highlight in text"><sup class="lineRef">2</sup>multam <span class="italic">J. Froben;</span> multa <span class="italic">A.</span></a></li><script type="text/javascript">document.getElementById('note_LCL369_420_2').style.display = "none";</script></ul></section></notes></section>