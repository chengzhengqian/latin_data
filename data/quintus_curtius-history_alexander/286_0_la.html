<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
patera cum eisdem<a class="footnoteLink" href="#note_LCL369_202_1" id="target_note_LCL369_202_1"><sup>1</sup></a> vinum dis libamus, inimicos sagitta eminus, hasta comminus petimus.</p>
<p>“Sic Syriae<a class="footnoteLink" href="#note_LCL369_202_2" id="target_note_LCL369_202_2"><sup>2</sup></a> regem et postea Persarum Medorumque superavimus, patuitque nobis iter usque in <span class="br"></span><span class="lineNumber">19</span><span class="br"></span> Aegyptum. At tu, qui te gloriaris ad latrones persequendos venire, omnium gentium quas adisti latro es. Lydiam cepisti, Syriam occupasti, Persidem tenes, Bactrianos habes in potestate, Indos petisti; iam etiam ad pecora nostra avaras et insatiabiles<a class="footnoteLink" href="#note_LCL369_202_3" id="target_note_LCL369_202_3"><sup>3</sup></a> <span class="br"></span><span class="lineNumber">20</span><span class="br"></span> manus porrigis. Quid tibi divitiis opus est, quae esurire te cogunt? Primus omnium satietate parasti famem, ut, quo plura haberes, acrius quae non habes <span class="br"></span><span class="lineNumber">21</span><span class="br"></span> cuperes. Non succurrit tibi, quam diu circum Bactra haereas? Dum illos subigis, Sogdiani bellare coeperunt. Bellum tibi ex victoria nascitur. Nam, ut maior fortiorque sis quam quisquam, tamen alienigenam dominum pati nemo vult.</p>
<span class="br"></span><span class="lineNumber">22</span><span class="br"></span><p>“Transi modo Tanain; scies, quam late pateant,<a class="footnoteLink" href="#note_LCL369_202_4" id="target_note_LCL369_202_4"><sup>4</sup></a> numquam tamen consequeris Scythas. Paupertas nostra velocior erit quam exercitus tuus, qui praedam tot nationum vehit. Rursus, cum procul abesse nos credes, videbis in tuis castris. Eadem enim velocitate <span class="br"></span><span class="lineNumber">23</span><span class="br"></span> et sequimur et fugimus. Scytharum solitudines Graecis etiam proverbiis audio eludi; at nos deserta 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_202_1"><a class="footnoteCrossrefLink" href="#target_note_LCL369_202_1" title="Click to highlight in text"><sup class="lineRef">1</sup>isdem <span class="italic">PR;</span> hiis <span class="italic">B m. pr.;</span> iis <span class="italic">B corr. FL;</span> his <span class="italic">V.</span></a></li><script type="text/javascript">document.getElementById('note_LCL369_202_1').style.display = "none";</script><li class="note" id="note_LCL369_202_2"><a class="footnoteCrossrefLink" href="#target_note_LCL369_202_2" title="Click to highlight in text"><sup class="lineRef">2</sup>Syriae <span class="italic">Modius;</span> scythiae <span class="italic">A</span> (scythae <span class="italic">B,</span> scythiae <span class="italic">F</span>); greciae scithiae <span class="italic">R.</span></a></li><script type="text/javascript">document.getElementById('note_LCL369_202_2').style.display = "none";</script><li class="note" id="note_LCL369_202_3"><a class="footnoteCrossrefLink" href="#target_note_LCL369_202_3" title="Click to highlight in text"><sup class="lineRef">3</sup>insatiabiles <span class="italic">Acidalius;</span> instabiles <span class="italic">AR.</span></a></li><script type="text/javascript">document.getElementById('note_LCL369_202_3').style.display = "none";</script><li class="note" id="note_LCL369_202_4"><a class="footnoteCrossrefLink" href="#target_note_LCL369_202_4" title="Click to highlight in text"><sup class="lineRef">4</sup>pateant <span class="italic">Modius;</span> pateat <span class="italic">AR.</span></a></li><script type="text/javascript">document.getElementById('note_LCL369_202_4').style.display = "none";</script></ul></section></notes></section>