<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">13</span><span class="br"></span> Et iam eo perventum erat, unde sine pernicie nisi victores redire non possent, ingentia saxa in subeuntes provolventibus barbaris, quis<a class="footnoteLink" href="#note_LCL369_328_1" id="target_note_LCL369_328_1"><sup>1</sup></a> perculsi instabili <span class="br"></span><span class="lineNumber">14</span><span class="br"></span> et lubrico gradu praecipites recidebant. Evaserant tamen Alexander et Charus, quos cum <span class="sc">xxx</span> delectis praemiserat rex, et iam pugnare comminus coeperant; sed cum superne tela barbari ingererent, <span class="br"></span><span class="lineNumber">15</span><span class="br"></span> saepius ipsi feriebantur quam vulnerabant. Ergo Alexander, et nominis sui et promissi memor, dum acrius quam cautius dimicat, confossus undique <span class="br"></span><span class="lineNumber">16</span><span class="br"></span> obruitur. Quem ut Charus iacentem conspexit, ruere in hostem omnium praeter ultionem immemor coepit multosque hasta, quosdam gladio interemit; sed cum tot unum incesserent manus, super amici corpus <span class="br"></span><span class="lineNumber">17</span><span class="br"></span> procubuit exanimis. Haud secus quam par erat, promptissimorum iuvenum ceterorumque militum <span class="br"></span><span class="lineNumber">18</span><span class="br"></span> interitu commotus, rex signum receptui dedit. Saluti fuit quod sensim et intrepidi se receperunt, et barbari hostem depulisse contenti, non institere cedentibus. <span class="br"></span><span class="lineNumber">19</span><span class="br"></span> Ceterum Alexander cum statuisset desistere incepto—quippe nulla spes potiundae petrae offerebatur—tamen speciem ostendit in obsidione<a class="footnoteLink" href="#note_LCL369_328_2" id="target_note_LCL369_328_2"><sup>2</sup></a> perseverantis. Nam et itinera obsideri iussit et turres admoveri et fatigatis alios succedere.</p>
<span class="br"></span><span class="lineNumber">20</span><span class="br"></span><p>Cuius pertinacia cognita, Indi per biduum quidem ac duas noctes cum ostentatione non fiduciae modo, sed etiam victoriae epulati sunt, tympana suo more 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_328_1"><a class="footnoteCrossrefLink" href="#target_note_LCL369_328_1" title="Click to highlight in text"><sup class="lineRef">1</sup>quis <span class="italic">Freinshem;</span> qui <span class="italic">A.</span></a></li><script type="text/javascript">document.getElementById('note_LCL369_328_1').style.display = "none";</script><li class="note" id="note_LCL369_328_2"><a class="footnoteCrossrefLink" href="#target_note_LCL369_328_2" title="Click to highlight in text"><sup class="lineRef">2</sup>obsidione <span class="italic">Lauer;</span> obsidionem <span class="italic">A.</span></a></li><script type="text/javascript">document.getElementById('note_LCL369_328_2').style.display = "none";</script></ul></section></notes></section>