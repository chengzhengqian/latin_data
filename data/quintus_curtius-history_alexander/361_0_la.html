<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
potior fuerat pudor colligere dispersos, obvius hosti ire pergit elephantosque ante agmen suorum agi <span class="br"></span><span class="lineNumber">23</span><span class="br"></span> iubet. Magnum beluae iniecere terrorem, insolitusque stridor non equos modo, tam pavidum ad omnia animal, sed viros quoque ordinesque turbaverat.</p>
<span class="br"></span><span class="lineNumber">24</span><span class="br"></span><p>Iam fugae circumspiciebant locum paulo ante victores, cum Alexander Agrianos et Thracas leviter armatos, meliorem<a class="footnoteLink" href="#note_LCL369_352_1" id="target_note_LCL369_352_1"><sup>1</sup></a> concursatione quam comminus <span class="br"></span><span class="lineNumber">25</span><span class="br"></span> militem, emisit in beluas. Ingentem hi vim telorum iniecere et elephantis et regentibus eos. Phalanx <span class="br"></span><span class="lineNumber">26</span><span class="br"></span> quoque instare constanter territis coepit. Sed quidam avidius persecuti beluas in semet irritavere vulneribus. Obtriti ergo pedibus earum ceteris ut <span class="br"></span><span class="lineNumber">27</span><span class="br"></span> parcius instarent fuere documentum. Praecipue terribilis illa facies erat, cum manu arma virosque <span class="br"></span><span class="lineNumber">28</span><span class="br"></span> corriperent et super se regentibus traderent. Anceps ergo pugna nunc sequentium, nunc fugientium elephantos, in multum diei varium certamen extraxit, donec securibus—id namque genus auxilii praeparatum <span class="br"></span><span class="lineNumber">29</span><span class="br"></span> erat—pedes amputare coeperunt. Copidas vocabant gladios leviter curvatos, falcibus similes, quis appetebant beluarum manus. Nec quicquam inexpertum non mortis modo, sed etiam in ipsa morte novi supplicii timor omittebat.</p>
<span class="br"></span><span class="lineNumber">30</span><span class="br"></span><p>Ergo elephanti vulneribus tandem fatigati, suos impetu sternunt, et qui rexerant eos praecipitati in 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_352_1"><a class="footnoteCrossrefLink" href="#target_note_LCL369_352_1" title="Click to highlight in text"><sup class="lineRef">1</sup>meliorem <span class="italic">Lauer;</span> meliore <span class="italic">A.</span></a></li><script type="text/javascript">document.getElementById('note_LCL369_352_1').style.display = "none";</script></ul></section></notes></section>