<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
habitum cura mandata est. Si quos vitiis<a class="footnoteLink" href="#note_LCL369_372_1" id="target_note_LCL369_372_1"><sup>1</sup></a> insignes aut aliqua parte membrorum inutiles notaverunt, <span class="br"></span><span class="lineNumber">26</span><span class="br"></span> necari iubent. Nuptiis coeunt non genere ac nobilitate coniunctis, sed electa corporum specie, quia <span class="br"></span><span class="lineNumber">27</span><span class="br"></span> eadem aestimatur in liberis. Huius gentis oppidum, cui Alexander admoverat copias, ab ipso Sopithe obtinebatur. Clausae erant portae, sed nulli in muris turribusque se armati ostendebant, dubitabantque Macedones deseruissent urbem incolae an <span class="br"></span><span class="lineNumber">28</span><span class="br"></span> fraude se occulerent; cum subito, patefacta porta, rex Indus cum duobus adultis filiis occurrit, multum <span class="br"></span><span class="lineNumber">29</span><span class="br"></span> inter omnes barbaros eminens corporis specie. Vestis erat auro purpuraque distincta, quae etiam crura velabat, aureis soleis inseruerat gemmas, lacerti quoque <span class="br"></span><span class="lineNumber">30</span><span class="br"></span> et brachia margaritis ornata erant, pendebant ex auribus insignes candore ac magnitudine lapilli, baculum aureum berylli distinguebant. Quo tradito, precatus ut sospes acciperet, se liberosque et gentem suam dedidit.</p>
<span class="br"></span><span class="lineNumber">31</span><span class="br"></span><p>Nobiles ad venandum canes in ea regione sunt; latratu abstinere dicuntur, cum viderunt feram, <span class="br"></span><span class="lineNumber">32</span><span class="br"></span> leonibus maxime infesti. Horum vim ut ostenderet Alexandro, in consaeptum<a class="footnoteLink" href="#note_LCL369_372_2" id="target_note_LCL369_372_2"><sup>2</sup></a> leonem eximiae magnitudinis iussit emitti et quattuor omnino admoveri canes. Qui celeriter feram occupaverunt; tum ex eis<a class="footnoteLink" href="#note_LCL369_372_3" id="target_note_LCL369_372_3"><sup>3</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_372_1"><a class="footnoteCrossrefLink" href="#target_note_LCL369_372_1" title="Click to highlight in text"><sup class="lineRef">1</sup>vitiis <span class="italic">added by Hedicke.</span></a></li><script type="text/javascript">document.getElementById('note_LCL369_372_1').style.display = "none";</script><li class="note" id="note_LCL369_372_2"><a class="footnoteCrossrefLink" href="#target_note_LCL369_372_2" title="Click to highlight in text"><sup class="lineRef">2</sup>consaeptum <span class="italic">MÃ¼tzell;</span> conseptu <span class="italic">A</span> (conspectu <span class="italic">B m. pr.</span>).</a></li><script type="text/javascript">document.getElementById('note_LCL369_372_2').style.display = "none";</script><li class="note" id="note_LCL369_372_3"><a class="footnoteCrossrefLink" href="#target_note_LCL369_372_3" title="Click to highlight in text"><sup class="lineRef">3</sup>iis <span class="italic">I</span>; his <span class="italic">A.</span></a></li><script type="text/javascript">document.getElementById('note_LCL369_372_3').style.display = "none";</script></ul></section></notes></section>