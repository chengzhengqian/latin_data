<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

virtute assecutos ne quis toto orbe locus esset qui tales viros ignoraret.</p>
<span class="br"></span><span class="lineNumber">5</span><span class="br"></span><p>Intuerentur barbarorum inconditum agmen; alium nihil praeter iaculum habere, alium funda saxa librare, paucis iusta arma esse. Itaque illinc plures <span class="br"></span><span class="lineNumber">6</span><span class="br"></span>stare, hinc plures dimicaturos. Nec postulare se ut fortiter capesserent proelium, ni ipse ceteris fortitudinis fuisset exemplum; se ante prima signa dimicaturum. Spondere pro se tot cicatrices, totidem corporis decora; scire ipsos unum paene se praedae communis exsortem in illis colendis ornandisque <span class="br"></span><span class="lineNumber">7</span><span class="br"></span>usurpare victoriae praemia. Haec se fortibus viris dicere. Si qui dissimiles eorum essent, illa fuisse dicturum; pervenisse eos<a class="footnoteLink" href="#note_LCL368_292_1" id="target_note_LCL368_292_1"><sup>1</sup></a> unde fugere non possent. Tot terrarum spatia emensis, tot amnibus montibusque post tergum obiectis, iter in patriam ad<a class="footnoteLink" href="#note_LCL368_292_2" id="target_note_LCL368_292_2"><sup>2</sup></a> penates manu esse faciendum.</p>
<p>Sic duces, sic proximi militum instincti sunt.</p>
<span class="br"></span><span class="lineNumber">8</span><span class="br"></span><p>Dareus in laevo cornu erat magno suorum agmine, delectis equitum peditumque, stipatus contempseratque paucitatem hostis, vanam<a class="footnoteLink" href="#note_LCL368_292_3" id="target_note_LCL368_292_3"><sup>3</sup></a> aciem esse extentis <span class="br"></span><span class="lineNumber">9</span><span class="br"></span>cornibus ratus. Ceterum, sicut curru eminebat, dextra laevaque ad circumstantia agmina oculos manusque circumferens: “Terrarum” inquit, “quas Oceanus hinc alluit, illinc claudit Hellespontus, paulo







</p></section><notes><section class="footnotes"><ul><li class="note" id="note_LCL368_292_1"><a class="footnoteCrossrefLink" href="#target_note_LCL368_292_1" title="Click to highlight in text"><sup class="lineRef">1</sup>eos <span class="italic">P m. pr.;</span> eo <span class="italic">C.</span></a></li><script type="text/javascript">document.getElementById('note_LCL368_292_1').style.display = "none";</script><li class="note" id="note_LCL368_292_2"><a class="footnoteCrossrefLink" href="#target_note_LCL368_292_2" title="Click to highlight in text"><sup class="lineRef">2</sup>ad <span class="italic">Hedicke;</span> et <span class="italic">A.</span></a></li><script type="text/javascript">document.getElementById('note_LCL368_292_2').style.display = "none";</script><li class="note" id="note_LCL368_292_3"><a class="footnoteCrossrefLink" href="#target_note_LCL368_292_3" title="Click to highlight in text"><sup class="lineRef">3</sup>vanam <span class="italic">Lauer;</span> uariam <span class="italic">A.</span></a></li><script type="text/javascript">document.getElementById('note_LCL368_292_3').style.display = "none";</script></ul></section></notes></section>