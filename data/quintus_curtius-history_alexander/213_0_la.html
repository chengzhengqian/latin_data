<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
considere iubent. Ipsi qua rupes sedit<a class="footnoteLink" href="#note_LCL369_56_1" id="target_note_LCL369_56_1"><sup>1</sup></a> arborum truncos et saxa obmoliuntur. <span class="sc">xiii</span> milia <span class="br"></span><span class="lineNumber">25</span><span class="br"></span> armata erant. In quorum obsidione Cratero relicto, ipse Satibarzanen sequi festinat. At,<a class="footnoteLink" href="#note_LCL369_56_2" id="target_note_LCL369_56_2"><sup>2</sup></a> quia longius abesse eum cognoverat, ad expugnandos eos qui edita <span class="br"></span><span class="lineNumber">26</span><span class="br"></span> montium occupaverant<a class="footnoteLink" href="#note_LCL369_56_3" id="target_note_LCL369_56_3"><sup>3</sup></a> redit. Ac primo repurgari iter<a class="footnoteLink" href="#note_LCL369_56_4" id="target_note_LCL369_56_4"><sup>4</sup></a> iubet quidquid ingredi possent, deinde, ut occurrebant inviae cotes praeruptaeque rupes, irritus labor <span class="br"></span><span class="lineNumber">27</span><span class="br"></span> videbatur obstante Natura. Ille, ut erat animi semper obluctantis difficultatibus, cum et progredi arduum et reverti periculosum esset, versabat se ad omnes cogitationes, aliud atque aliud—ita ut fieri solet ubi prima quaeque damnamus—subiciente animo.</p>
<p>Haesitanti, quod ratio non potuit fortuna consilium <span class="br"></span><span class="lineNumber">28</span><span class="br"></span> subministravit. Vehemens favonius erat, et multam materiam ceciderat miles, aditum per saxa molitus. <span class="br"></span><span class="lineNumber">29</span><span class="br"></span> Haec vapore torrida flamma arserat<a class="footnoteLink" href="#note_LCL369_56_5" id="target_note_LCL369_56_5"><sup>5</sup></a>; ergo aggeri alias arbores iubet et igni dari<a class="footnoteLink" href="#note_LCL369_56_6" id="target_note_LCL369_56_6"><sup>6</sup></a> alimenta, celeriterque, stipitibus cumulatis, fastigium montis aequatum est. <span class="br"></span><span class="lineNumber">30</span><span class="br"></span> Tunc undique ignis iniectus cuncta comprehendit. Flammam in ora hostium ventus ferebat, fumus ingens velut quadam nube absconderat caelum. <span class="br"></span><span class="lineNumber">31</span><span class="br"></span> Sonabant incendio silvae, atque ea quoque quae non incenderat miles, concepto igne, proxima quaeque adurebant. Barbari suppliciorum ultimum, si qua 











<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_56_1"><a class="footnoteCrossrefLink" href="#target_note_LCL369_56_1" title="Click to highlight in text"><sup class="lineRef">1</sup>sedit <span class="italic">Hedicke;</span> erat <span class="italic">A.</span></a></li><script type="text/javascript">document.getElementById('note_LCL369_56_1').style.display = "none";</script><li class="note inline" id="note_LCL369_56_2"><a class="footnoteCrossrefLink" href="#target_note_LCL369_56_2" title="Click to highlight in text"><sup class="lineRef">2</sup>At <span class="italic">Hedicke;</span> et <span class="italic">A.</span></a></li><script type="text/javascript">document.getElementById('note_LCL369_56_2').style.display = "none";</script><li class="note" id="note_LCL369_56_3"><a class="footnoteCrossrefLink" href="#target_note_LCL369_56_3" title="Click to highlight in text"><sup class="lineRef">3</sup>occupaverant <span class="italic">Vindelinus;</span> occupauerunt <span class="italic">A.</span></a></li><script type="text/javascript">document.getElementById('note_LCL369_56_3').style.display = "none";</script><li class="note" id="note_LCL369_56_4"><a class="footnoteCrossrefLink" href="#target_note_LCL369_56_4" title="Click to highlight in text"><sup class="lineRef">4</sup>iter <span class="italic">added by Capps.</span></a></li><script type="text/javascript">document.getElementById('note_LCL369_56_4').style.display = "none";</script><li class="note" id="note_LCL369_56_5"><a class="footnoteCrossrefLink" href="#target_note_LCL369_56_5" title="Click to highlight in text"><sup class="lineRef">5</sup>flamma arserat <span class="italic">Hedicke;</span> iam inauerat <span class="italic">A.</span></a></li><script type="text/javascript">document.getElementById('note_LCL369_56_5').style.display = "none";</script><li class="note" id="note_LCL369_56_6"><a class="footnoteCrossrefLink" href="#target_note_LCL369_56_6" title="Click to highlight in text"><sup class="lineRef">6</sup>dari <span class="italic">Aldus;</span> dare <span class="italic">A.</span></a></li><script type="text/javascript">document.getElementById('note_LCL369_56_6').style.display = "none";</script></ul></section></notes></section>