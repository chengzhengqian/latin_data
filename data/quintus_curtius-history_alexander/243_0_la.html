<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<h3><span class="sc">Liber VII</span></h3>
<p>I. Philotan sicut recentibus sceleris eius vestigiis iure affectum supplicio censuerant milites, ita, postquam desierat esse quem odissent, invidia in misericordiam <span class="br"></span><span class="lineNumber">2</span><span class="br"></span> vertit. Moverat et claritas iuvenis et patris <span class="br"></span><span class="lineNumber">3</span><span class="br"></span> eius senectus atque orbitas. Primus Asiam aperuerat regi, omnium periculorum eius particeps semper alterum in acie cornu defenderat, Philippo quoque ante omnes amicus et ipsi Alexandro tam fidus, ut occidendi Attalum non alio ministro uti mallet. <span class="br"></span><span class="lineNumber">4</span><span class="br"></span> Horum cogitatio subibat exercitum, seditiosaeque voces referebantur ad regem. Quis ille haud sane motus satisque prudens otii vitia negotio discuti, edicit ut omnes in vestibulo regiae praesto sint. <span class="br"></span><span class="lineNumber">5</span><span class="br"></span> Quos ubi frequentes adesse cognovit, in contionem processit.</p>
<p>Haud dubie ex composito Atarrhias postulare coepit ut Lyncestes Alexander, qui multo ante quam <span class="br"></span><span class="lineNumber">6</span><span class="br"></span> Philotas regem voluisset occidere, exhiberetur. A duobus indicibus, sicut supra diximus, delatus, tertium
<span class="br"></span><span class="lineNumber"></span><span class="br"></span>
</p></section><notes></notes></section>