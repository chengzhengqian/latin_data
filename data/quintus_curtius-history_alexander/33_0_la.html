<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

plura in humum innoxia cadebant. Ergo comminus pugnam coacti conserere, gladios impigre stringunt. <span class="br"></span><span class="lineNumber">5</span><span class="br"></span>Tum vero multum sanguinis fusum est; duae quippe acies ita cohaerebant, ut armis arma pulsarent, mucrones in ora dirigerent. Non invalido<a class="footnoteLink" href="#note_LCL368_128_1" id="target_note_LCL368_128_1"><sup>1</sup></a> non ignavo cessare tum licuit; collato pede, quasi singuli inter se dimicarent, in eodem vestigio stabant, donec <span class="br"></span><span class="lineNumber">6</span><span class="br"></span>vincendo locum sibi facerent. Tum demum ergo promovebant gradum, cum hostem prostraverant. At illos novus excipiebat adversarius<a class="footnoteLink" href="#note_LCL368_128_2" id="target_note_LCL368_128_2"><sup>2</sup></a> fatigatos, nec vulnerati, ut alias solent, acie poterant excedere, cum hostis instaret a fronte, a tergo sui urgerent. <span class="br"></span><span class="lineNumber">7</span><span class="br"></span>Alexander non ducis magis quam militis munia exsequebatur, opimum decus caeso rege expetens; quippe Dareus curru sublimis eminebat, et suis ad se tuendum et hostibus ad incessendum ingens incitamentum. <span class="br"></span><span class="lineNumber">8</span><span class="br"></span>Ergo frater eius Oxathres, cum Alexandrum instare ei cerneret, equites quibus praeerat ante ipsum currum regis obiecit. Armis et robore corporis multum super ceteros eminens, animo vero et pietate in paucis insignis, illo utique proelio clarus, alios improvide instantes prostravit, alios in fugam <span class="br"></span><span class="lineNumber">9</span><span class="br"></span>avertit. At Macedones qui<a class="footnoteLink" href="#note_LCL368_128_3" id="target_note_LCL368_128_3"><sup>3</sup></a> circa regem erant mutua adhortatione firmati cum ipso in equitum agmen irrumpunt. Tum vero similis ruinae strages erat. Circa currum Darei iacebant nobilissimi duces, ante








</p></section><notes><section class="footnotes"><ul><li class="note" id="note_LCL368_128_1"><a class="footnoteCrossrefLink" href="#target_note_LCL368_128_1" title="Click to highlight in text"><sup class="lineRef">1</sup>invalido <span class="italic">Hedicke (ed. min.);</span> timido (<span class="italic">ed. mai., A</span>).</a></li><script type="text/javascript">document.getElementById('note_LCL368_128_1').style.display = "none";</script><li class="note" id="note_LCL368_128_2"><a class="footnoteCrossrefLink" href="#target_note_LCL368_128_2" title="Click to highlight in text"><sup class="lineRef">2</sup>adversarius <span class="italic">Giunta;</span> aduersus <span class="italic">A</span>.</a></li><script type="text/javascript">document.getElementById('note_LCL368_128_2').style.display = "none";</script><li class="note" id="note_LCL368_128_3"><a class="footnoteCrossrefLink" href="#target_note_LCL368_128_3" title="Click to highlight in text"><sup class="lineRef">3</sup>qui <span class="italic">added by Post,</span> et <span class="italic">after</span> regem by <span class="italic">Hedicke.</span></a></li><script type="text/javascript">document.getElementById('note_LCL368_128_3').style.display = "none";</script></ul></section></notes></section>