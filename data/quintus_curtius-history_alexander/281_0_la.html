<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span> melius exstinguar?” Haec quassa adhuc voce subdeficiens vix proximis exaudientibus dixerat, cum omnes a tam praecipiti consilio regem deterrere <span class="br"></span><span class="lineNumber">21</span><span class="br"></span> coeperunt, Erigyius maxime, qui haud sane auctoritate proficiens apud obstinatum animum, supersti tionemcuius potens non erat rex incutere temptavit dicendo deos quoque obstare consilio magnumque <span class="br"></span><span class="lineNumber">22</span><span class="br"></span> periculum, si flumen transisset, ostendi. Intranti Erigyio tabernaculum regis Aristander occurrerat tristia exta fuisse significans; haec ex vate comperta Erigyius nuntiabat.</p>
<span class="br"></span><span class="lineNumber">23</span><span class="br"></span><p>Quo inhibito, Alexander non ira solum, sed etiam pudore confusus, quod superstitio quam celaverat <span class="br"></span><span class="lineNumber">24</span><span class="br"></span> detegebatur, Aristandrum vocari iubet. Qui ut venit, intuens eum: “Non rex,” inquit, “sed privatus clam<a class="footnoteLink" href="#note_LCL369_192_1" id="target_note_LCL369_192_1"><sup>1</sup></a> sacrificium ut faceres mandavi; quid eo portenderetur cur apud alium quam apud me professus es? Erigyius arcana mea et secreta te prodente cognovit, quem certum, mehercule, habeo <span class="br"></span><span class="lineNumber">25</span><span class="br"></span> extorum interprete uti metu suo. Tibi autem, qui sapis,<a class="footnoteLink" href="#note_LCL369_192_2" id="target_note_LCL369_192_2"><sup>2</sup></a> quam potest denuntio ipsi mihi indices quid ex eis<a class="footnoteLink" href="#note_LCL369_192_3" id="target_note_LCL369_192_3"><sup>3</sup></a> cognoveris, ne possis infitiari dixisse, quae <span class="br"></span><span class="lineNumber">26</span><span class="br"></span> dixeris.” Ille exsanguis attonitoque similis stabat, per metum etiam voce suppressa, tandemque eodem metu stimulante ne regis exspectationem moraretur: “Magni,” inquit, “laboris, non irriti discrimen instare praedixi; nec me tam<a class="footnoteLink" href="#note_LCL369_192_4" id="target_note_LCL369_192_4"><sup>4</sup></a> ars mea quam benivolentia 








</p></section><notes><section class="footnotes"><ul><li class="note" id="note_LCL369_192_1"><a class="footnoteCrossrefLink" href="#target_note_LCL369_192_1" title="Click to highlight in text"><sup class="lineRef">1</sup>clam <span class="italic">Hedicke;</span> sum <span class="italic">A.</span></a></li><script type="text/javascript">document.getElementById('note_LCL369_192_1').style.display = "none";</script><li class="note" id="note_LCL369_192_2"><a class="footnoteCrossrefLink" href="#target_note_LCL369_192_2" title="Click to highlight in text"><sup class="lineRef">2</sup>qui sapis <span class="italic">Jeep;</span> qui saepius <span class="italic">FP;</span> saepius <span class="italic">BLV.</span></a></li><script type="text/javascript">document.getElementById('note_LCL369_192_2').style.display = "none";</script><li class="note" id="note_LCL369_192_3"><a class="footnoteCrossrefLink" href="#target_note_LCL369_192_3" title="Click to highlight in text"><sup class="lineRef">3</sup>ex eis <span class="italic">Kinch;</span> extis <span class="italic">A.</span></a></li><script type="text/javascript">document.getElementById('note_LCL369_192_3').style.display = "none";</script><li class="note" id="note_LCL369_192_4"><a class="footnoteCrossrefLink" href="#target_note_LCL369_192_4" title="Click to highlight in text"><sup class="lineRef">4</sup>me tam <span class="italic">Bentley;</span> mea <span class="italic">A.</span></a></li><script type="text/javascript">document.getElementById('note_LCL369_192_4').style.display = "none";</script></ul></section></notes></section>