<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">23</span><span class="br"></span> nunc primum inconditam sustinebitis turbam. Testis adversus multitudinem invicti Macedonum roboris Granicus amnis et Cilicia inundata cruore<a class="footnoteLink" href="#note_LCL369_382_1" id="target_note_LCL369_382_1"><sup>1</sup></a> Persarum et Arbela, cuius campi devictorum a nobis ossibus <span class="br"></span><span class="lineNumber">24</span><span class="br"></span> strati sunt. Sero hostium legiones numerare coepistis, postquam solitudinem in Asia vincendo fecistis. Cum per Hellespontum navigaremus de paucitate nostra cogitandum fuit; nunc nos Scythae sequuntur, Bactriana auxilia praesto sunt, Dahae Sogdianique inter <span class="br"></span><span class="lineNumber">25</span><span class="br"></span> nos militant. Nec tamen illi turbae confido; vestras manus intueor, vestram virtutem rerum quas gesturus sum vadem praedemque habeo. Quamdiu vobiscum in acie stabo nec mei nec hostium exercitus numero; vos modo animos mihi plenos alacritatis ac fiduciae <span class="br"></span><span class="lineNumber">26</span><span class="br"></span> adhibete. Non in limine operum laborumque nostrorum, sed in exitu stamus; pervenimus ad solis ortum et Oceanum. Nisi obstat ignavia, inde victores, perdomito fine terrarum, revertemur in patriam.</p>
<p>â€œNolite, quod pigri agricolae faciunt, maturos <span class="br"></span><span class="lineNumber">27</span><span class="br"></span> fructus per inertiam amittere e manibus. Maiora sunt periculis praemia; dives eadem et imbellis est regio. Itaque non tam ad gloriam vos duco quam ad praedam. Digni estis qui opes quas illud mare litoribus invehit referatis in patriam, digni qui nihil <span class="br"></span><span class="lineNumber">28</span><span class="br"></span> inexpertum, nihil metu omissum relinquatis. Per vos gloriamque vestram, qua humanum fastigium exceditis, perque et mea in vos et in me vestra merita, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_382_1"><a class="footnoteCrossrefLink" href="#target_note_LCL369_382_1" title="Click to highlight in text"><sup class="lineRef">1</sup>cruore <span class="italic">Lauer;</span> feruore <span class="italic">A.</span></a></li><script type="text/javascript">document.getElementById('note_LCL369_382_1').style.display = "none";</script></ul></section></notes></section>