<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
oppida ingentem intulere terrorem invictum exercitum et deorum profecto advenisse memorantes.</p>
<span class="br"></span><span class="lineNumber">19</span><span class="br"></span><p>Alexander, ad vastandam eam regionem Perdicca cum expedita manu misso, partem copiarum Eumeni tradidit, ut is quoque barbaros ad deditionem compelleret; ipse ceteros ad urbem validam, in quam <span class="br"></span><span class="lineNumber">20</span><span class="br"></span> aliarum quoque confugerant incolae, duxit. Oppidani, missis qui regem deprecarentur, nihilo minus bellum parabant. Quippe orta seditio in diversa consilia diduxerat<a class="footnoteLink" href="#note_LCL369_370_1" id="target_note_LCL369_370_1"><sup>1</sup></a> vulgum; alii omnia deditione potiora, quidam nullam opem in ipsis esse ducebant. <span class="br"></span><span class="lineNumber">21</span><span class="br"></span> Sed dum nihil in commune consulitur, qui deditioni imminebant apertis portis hostem recipiunt. Alexander, 
<span class="br"></span><span class="lineNumber">22</span><span class="br"></span> 
quamquam belli auctoribus iure poterat irasci, tamen omnibus venia data et obsidibus acceptis, ad <span class="br"></span><span class="lineNumber">23</span><span class="br"></span> proximam deinde urbem castra movit. Obsides ducebantur ante agmen; quos cum ex muris agnovissent, utpote gentis eiusdem, in colloquium incolae vocaverunt.<a class="footnoteLink" href="#note_LCL369_370_2" id="target_note_LCL369_370_2"><sup>2</sup></a> Illi clementiam regis simulque vim commemorando ad deditionem eos compulere; ceterasque urbes simili modo domitas in fidem accepit.</p>
<span class="br"></span><span class="lineNumber">24</span><span class="br"></span><p>Hinc in regnum Sopithis<a class="footnoteLink" href="#note_LCL369_370_3" id="target_note_LCL369_370_3"><sup>3</sup></a> perventum est. Gens, ut barbari credunt, sapientia excellet bonisque moribus <span class="br"></span><span class="lineNumber">25</span><span class="br"></span> regitur. Genitos liberos non parentum arbitrio tollunt aluntque, sed eorum quibus spectandi infantum 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_370_1"><a class="footnoteCrossrefLink" href="#target_note_LCL369_370_1" title="Click to highlight in text"><sup class="lineRef">1</sup>diduxerat <span class="italic">J. Froben;</span> deduxerat <span class="italic">A.</span></a></li><script type="text/javascript">document.getElementById('note_LCL369_370_1').style.display = "none";</script><li class="note" id="note_LCL369_370_2"><a class="footnoteCrossrefLink" href="#target_note_LCL369_370_2" title="Click to highlight in text"><sup class="lineRef">2</sup>incolae vocaverunt <span class="italic">Damsté;</span> collocauerunt <span class="italic">P;</span> conuocauerunt <span class="italic">C.</span></a></li><script type="text/javascript">document.getElementById('note_LCL369_370_2').style.display = "none";</script><li class="note" id="note_LCL369_370_3"><a class="footnoteCrossrefLink" href="#target_note_LCL369_370_3" title="Click to highlight in text"><sup class="lineRef">3</sup>Sopithis <span class="italic">Mützell;</span> sophites <span class="italic">A.</span></a></li><script type="text/javascript">document.getElementById('note_LCL369_370_3').style.display = "none";</script></ul></section></notes></section>