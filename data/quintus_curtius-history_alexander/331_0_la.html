<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
vilissimo sanguine? Attalus et Philotas et Parmenio et Lyncestes Alexander et Clitus quantum ad hostes pertinet vivunt, stant in acie et<a class="footnoteLink" href="#note_LCL369_292_1" id="target_note_LCL369_292_1"><sup>1</sup></a> clipeis suis te protegunt et pro gloria tua, pro victoria vulnera <span class="br"></span><span class="lineNumber">5</span><span class="br"></span> excipiunt. Quibus tu egregiam gratiam rettulisti; alius mensam tuam sanguine suo aspersit, alius ne simplici quidem morte defunctus est. Duces exercituum tuorum in eculeum impositi Persis, quos vicerant, fuere spectaculo. Parmenio indicta causa <span class="br"></span><span class="lineNumber">6</span><span class="br"></span> trucidatus est, per quem Attalum occideras. Invicem enim miserorum uteris manibus ad expetenda supplicia et, quos paulo ante ministros caedis habuisti subito ab aliis iubes trucidari.”</p>
<span class="br"></span><span class="lineNumber">7</span><span class="br"></span><p>Obstrepunt subinde cuncti Hermolao, pater super eum<a class="footnoteLink" href="#note_LCL369_292_2" id="target_note_LCL369_292_2"><sup>2</sup></a> strinxerat ferrum, percussurus haud dubie, ni inhibitus esset a rege; quippe Hermolaum dicere iussit petiitque,<a class="footnoteLink" href="#note_LCL369_292_3" id="target_note_LCL369_292_3"><sup>3</sup></a> ut causas supplicii augentem patienter <span class="br"></span><span class="lineNumber">8</span><span class="br"></span> audirent. Aegre ergo coercitis,<a class="footnoteLink" href="#note_LCL369_292_4" id="target_note_LCL369_292_4"><sup>4</sup></a> rursus Hermolaus: “Quam liberaliter,’ inquit, “pueris rudibus ad dicendum agere permittis! at Callisthenis vox <span class="br"></span><span class="lineNumber">9</span><span class="br"></span> carcere inclusa est, quia solus potest dicere. Cur enim non producitur, cum etiam confessi audiuntur? nempe quia liberam vocem innocentis audire metuis <span class="br"></span><span class="lineNumber">10</span><span class="br"></span> ac ne vultum quidem pateris. Atqui nihil eum fecisse contendo. Sunt hic qui mecum rem pulcherrimam cogitaverunt; nemo est qui conscium fuisse nobis Callisthenen dicat, cum morti olim destinatus sit a 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_292_1"><a class="footnoteCrossrefLink" href="#target_note_LCL369_292_1" title="Click to highlight in text"><sup class="lineRef">1</sup>et <span class="italic">Hedicke;</span> te <span class="italic">A.</span></a></li><script type="text/javascript">document.getElementById('note_LCL369_292_1').style.display = "none";</script><li class="note" id="note_LCL369_292_2"><a class="footnoteCrossrefLink" href="#target_note_LCL369_292_2" title="Click to highlight in text"><sup class="lineRef">2</sup>super eum <span class="italic">Hedicke;</span> supremum <span class="italic">C;</span> suppremum <span class="italic">AR.</span></a></li><script type="text/javascript">document.getElementById('note_LCL369_292_2').style.display = "none";</script><li class="note" id="note_LCL369_292_3"><a class="footnoteCrossrefLink" href="#target_note_LCL369_292_3" title="Click to highlight in text"><sup class="lineRef">3</sup>petiitque <span class="italic">J. Froben;</span> petitque <span class="italic">AR.</span></a></li><script type="text/javascript">document.getElementById('note_LCL369_292_3').style.display = "none";</script><li class="note" id="note_LCL369_292_4"><a class="footnoteCrossrefLink" href="#target_note_LCL369_292_4" title="Click to highlight in text"><sup class="lineRef">4</sup>coercitis <span class="italic">Vindelinus;</span> coercitus <span class="italic">CR;</span> cohercitus <span class="italic">P.</span></a></li><script type="text/javascript">document.getElementById('note_LCL369_292_4').style.display = "none";</script></ul></section></notes></section>