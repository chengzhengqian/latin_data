<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>XIII. Tum vero universa futuri discriminis facies in oculis erat; armis insignibus equi virique splendebant, et omnia intentiore cura praeparari apud hostem sollicitudo praetorum agmina sua interequitantium <span class="br"></span><span class="lineNumber">2</span><span class="br"></span>ostendebat,<a class="footnoteLink" href="#note_LCL368_278_1" id="target_note_LCL368_278_1"><sup>1</sup></a> ac pleraque inania, sicut fremitus hominum, equorum hinnitus, armorum internitentium fulgor, sollicitam<a class="footnoteLink" href="#note_LCL368_278_2" id="target_note_LCL368_278_2"><sup>2</sup></a> expectatione mentem turbaverant. <span class="br"></span><span class="lineNumber">3</span><span class="br"></span>Igitur sive dubius animi sive, ut suos experiretur, consilium adhibet, quid optimum factu esset exquirens. <span class="br"></span><span class="lineNumber">4</span><span class="br"></span>Parmenio, peritissimus inter duces artium belli, furto, non proelio opus esse censebat. Intempesta nocte opprimi posse hostes; discordis moribus, linguis, ad hoc somno et improviso periculo territos, <span class="br"></span><span class="lineNumber">5</span><span class="br"></span>quando in nocturna trepidatione coituros? At interdiu primum terribiles occursuras facies Scytharum Bactrianorumque; hirta illis ora et intonsas comas esse, praeterea eximiam vastorum magnitudinem corporum. Vanis et inanibus militem magis quam <span class="br"></span><span class="lineNumber">6</span><span class="br"></span>iustis formidinis causis moveri. Deinde tantam multitudinem circumfundi paucioribus posse, cum<a class="footnoteLink" href="#note_LCL368_278_3" id="target_note_LCL368_278_3"><sup>3</sup></a> non in Ciliciae angustiis et inviis callibus, sed in aperta et lata planitie dimicarent.</p>
<span class="br"></span><span class="lineNumber">7</span><span class="br"></span><p>Omnes ferme Parmenioni assentiebantur; Polypercon haud dubie in eo consilio positam victoriam <span class="br"></span><span class="lineNumber">8</span><span class="br"></span>arbitrabatur. Quem intuens rexâ€”namque Parmenionem, nuper acrius quam vellet increpitum, rursus







</p></section><notes><section class="footnotes"><ul><li class="note" id="note_LCL368_278_1"><a class="footnoteCrossrefLink" href="#target_note_LCL368_278_1" title="Click to highlight in text"><sup class="lineRef">1</sup>ostendebat <span class="italic">Freinshem;</span> ostendebatur <span class="italic">A.</span></a></li><script type="text/javascript">document.getElementById('note_LCL368_278_1').style.display = "none";</script><li class="note" id="note_LCL368_278_2"><a class="footnoteCrossrefLink" href="#target_note_LCL368_278_2" title="Click to highlight in text"><sup class="lineRef">2</sup>sollicitam <span class="italic">Giunta;</span> sollicita <span class="italic">A.</span></a></li><script type="text/javascript">document.getElementById('note_LCL368_278_2').style.display = "none";</script><li class="note" id="note_LCL368_278_3"><a class="footnoteCrossrefLink" href="#target_note_LCL368_278_3" title="Click to highlight in text"><sup class="lineRef">3</sup>cum <span class="italic">added by Bentley.</span></a></li><script type="text/javascript">document.getElementById('note_LCL368_278_3').style.display = "none";</script></ul></section></notes></section>