<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

paratam circumire muros iubet. Iamque naves<a class="footnoteLink" href="#note_LCL368_192_1" id="target_note_LCL368_192_1"><sup>1</sup></a> urb undique admovebantur, et Tyrii desperatione torpebant, cum subito spissae nubes intendere se caelo et quidquid lucis internitebat offusa<a class="footnoteLink" href="#note_LCL368_192_2" id="target_note_LCL368_192_2"><sup>2</sup></a> caligine extinctum <span class="br"></span><span class="lineNumber">17</span><span class="br"></span>est. Tum inhorrescens mare paulatim levari, deinde acriore vento concitatum fluctus ciere et inter se navigia collidere. Iamque scindi coeperunt vincula quibus conexae quadriremes erant, ruere tabulata et cum ingenti fragore in profundum secum milites trahere. <span class="br"></span><span class="lineNumber">18</span><span class="br"></span>Neque enim conserta navigia ulla ope in turbido regi poterant; miles ministeria nautarum, remex militis officia turbabat, et, quod in eiusmodi casu<a class="footnoteLink" href="#note_LCL368_192_3" id="target_note_LCL368_192_3"><sup>3</sup></a> accidit, periti ignaris parebant. Quippe gubernatores alias imperare soliti tum metu mortis iussa exsequebantur. Tandem remis pertinacius everberatum mare veluti eripientibus navigia classicis cessit, appulsaque sunt litori lacerata pleraque.</p>
<span class="br"></span><span class="lineNumber">19</span><span class="br"></span><p>Eisdem forte diebus Carthaginiensium legati xxx superveniunt, magis obsessis solacium quam auxilium. Quippe domestico bello Poenos impediri nec de imperio, <span class="br"></span><span class="lineNumber">20</span><span class="br"></span>sed pro salute dimicare nuntiabant. Syracusani tum Africam urebant et haud procul Carthaginis muris locaverant castra. Non tamen defecere animis Tyrii, quamquam ab ingenti spe destituti erant, sed









</p></section><notes><section class="footnotes"><ul><li class="note" id="note_LCL368_192_1"><a class="footnoteCrossrefLink" href="#target_note_LCL368_192_1" title="Click to highlight in text"><sup class="lineRef">1</sup>navis <span class="italic">C.</span></a></li><script type="text/javascript">document.getElementById('note_LCL368_192_1').style.display = "none";</script><li class="note" id="note_LCL368_192_2"><a class="footnoteCrossrefLink" href="#target_note_LCL368_192_2" title="Click to highlight in text"><sup class="lineRef">2</sup>offusa <span class="italic">Gronov;</span> effusa <span class="italic">A.</span></a></li><script type="text/javascript">document.getElementById('note_LCL368_192_2').style.display = "none";</script><li class="note" id="note_LCL368_192_3"><a class="footnoteCrossrefLink" href="#target_note_LCL368_192_3" title="Click to highlight in text"><sup class="lineRef">3</sup>casu] causa <span class="italic">B.</span></a></li><script type="text/javascript">document.getElementById('note_LCL368_192_3').style.display = "none";</script></ul></section></notes></section>