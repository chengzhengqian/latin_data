<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
animalia inter vota cantusque pelicum figere. Binum cubitorum sagittae sunt, quas emittunt maiore nisu quam effectu; quippe telum, cuius in levitate vis <span class="br"></span><span class="lineNumber">29</span><span class="br"></span> omnis est, inhabili pondere oneratur. Breviora itinera equo conficit; longior ubi expeditio est, elephanti vehunt currum, et tantarum beluarum corpora tota contegunt auro. Ac, ne quid perditis moribus desit, lecticis aureis pelicum longus ordo sequitur; separatum a reginae ordine agmen est <span class="br"></span><span class="lineNumber">30</span><span class="br"></span> aequatque luxuriam. Feminae epulas parant. Ab eisdem vinum ministratur, cuius omnibus Indis largus est usus. Regem mero somnoque sopitum, in cubiculum pelices referunt, patrio carmine noctium invocantes deos.</p>
<span class="br"></span><span class="lineNumber">31</span><span class="br"></span><p>Quis credat inter haec vitia curam esse sapientiae? Unum agreste et horridum genus est, quod sapientes <span class="br"></span><span class="lineNumber">32</span><span class="br"></span> vocant. Apud hos occupare fati diem pulchrum, et vivos se cremari iubent quibus aut segnis<a class="footnoteLink" href="#note_LCL369_310_1" id="target_note_LCL369_310_1"><sup>1</sup></a> aetas aut incommoda valetudo est; exspectatam mortem pro dedecore vitae habent, nec ullus corporibus, quae senectus solvit, honos redditur; inquinari putant ignem, <span class="br"></span><span class="lineNumber">33</span><span class="br"></span> nisi qui spirantes<a class="footnoteLink" href="#note_LCL369_310_2" id="target_note_LCL369_310_2"><sup>2</sup></a> recipit. Illi, qui in urbibus publicis muneribus<a class="footnoteLink" href="#note_LCL369_310_3" id="target_note_LCL369_310_3"><sup>3</sup></a> degunt, siderum motus scite spectare dicuntur et futura praedicere. Nec quemquam 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_310_1"><a class="footnoteCrossrefLink" href="#target_note_LCL369_310_1" title="Click to highlight in text"><sup class="lineRef">1</sup>aut segnis <span class="italic">J. Froben;</span> autem segnis <span class="italic">AR</span> (autem segnes <span class="italic">P m. pr. V m. pr.</span>).</a></li><script type="text/javascript">document.getElementById('note_LCL369_310_1').style.display = "none";</script><li class="note" id="note_LCL369_310_2"><a class="footnoteCrossrefLink" href="#target_note_LCL369_310_2" title="Click to highlight in text"><sup class="lineRef">2</sup>spirantes <span class="italic">R;</span> sperantes <span class="italic">A.</span></a></li><script type="text/javascript">document.getElementById('note_LCL369_310_2').style.display = "none";</script><li class="note" id="note_LCL369_310_3"><a class="footnoteCrossrefLink" href="#target_note_LCL369_310_3" title="Click to highlight in text"><sup class="lineRef">3</sup>muneribus <span class="italic">Hedicke;</span> moribus <span class="italic">A.</span></a></li><script type="text/javascript">document.getElementById('note_LCL369_310_3').style.display = "none";</script></ul></section></notes></section>