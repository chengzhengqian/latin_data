<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
praeter haec signati argenti <span class="sc">lxxx</span> talenta dono dedit. <span class="br"></span><span class="lineNumber">16</span><span class="br"></span> Qua benignitate eius Alexander mire laetus, et quae is dederat remisit et <span class="sc">m</span> talenta ex praeda quam vehebat adiecit, multaque convivalia ex auro et argento vasa, plurimum Persicae vestis, <span class="sc">xxx</span> equos ex suis cum eisdem insignibus quis assueverant cum ipsum veherent.</p>
<span class="br"></span><span class="lineNumber">17</span><span class="br"></span><p>Quae liberalitas, sicut barbarum obstrinxerat, ita amicos ipsius vehementer offendit. E quibus Meleager super cenam, largiore vino usus, gratulari se Alexandro dixit quod saltem in India repperisset <span class="br"></span><span class="lineNumber">18</span><span class="br"></span> dignum talentis <span class="sc">m</span>. Rex haud oblitus quam aegre tulisset quod Clitum ob linguae temeritatem occidisset, iram quidem tenuit, sed dixit invidos homines nihil aliud quam ipsorum esse tormenta.</p>
<p>XIII. Postero die legati Abisarae adiere regem; omnia dicioni eius, ita ut mandatum erat, permittebant, firmataque invicem fide, remittuntur ad regem. <span class="br"></span><span class="lineNumber">2</span><span class="br"></span> Porum quoque nominis sui fama ratus ad deditionem posse compelli, misit ad eum Cleocharen qui denuntiaret ei ut stipendium penderet et in primo suorum finium aditu occurreret regi. Porus alterum ex his facturum sese respondit, ut intranti regnum suum <span class="br"></span><span class="lineNumber">3</span><span class="br"></span> praesto esset, sed armatus. Iam Hydaspen Alexander superare decreverat, cum Barzaentes,<a class="footnoteLink" href="#note_LCL369_336_1" id="target_note_LCL369_336_1"><sup>1</sup></a> defectionis Arachosiis auctor, vinctus trigintaque elephanti 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_336_1"><a class="footnoteCrossrefLink" href="#target_note_LCL369_336_1" title="Click to highlight in text"><sup class="lineRef">1</sup>Barzaentes <span class="italic">Letellier;</span> barzaentis <span class="italic">F corr. LP;</span> barzentis <span class="italic">BV;</span> barzentis <span class="italic">F m. pr.</span></a></li><script type="text/javascript">document.getElementById('note_LCL369_336_1').style.display = "none";</script></ul></section></notes></section>