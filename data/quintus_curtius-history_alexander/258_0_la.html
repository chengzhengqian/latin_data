<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
coniuncti sunt, meridiana regio ad mare Indicum <span class="br"></span><span class="lineNumber">8</span><span class="br"></span> vergit, Tuguria latere crudo<a class="footnoteLink" href="#note_LCL369_146_1" id="target_note_LCL369_146_1"><sup>1</sup></a> struunt et, quia sterilis est terra materia, nudo etiam montis dorso, usque ad summum aedificiorum fastigium eodem laterculo <span class="br"></span><span class="lineNumber">9</span><span class="br"></span> utuntur. Ceterum structura latior ab imo paulatim incremento operis in artius cogitur, ad ultimum in carinae maxime modum coit. Ibi foramine relicto <span class="br"></span><span class="lineNumber">10</span><span class="br"></span> superne lumen admittunt.<a class="footnoteLink" href="#note_LCL369_146_2" id="target_note_LCL369_146_2"><sup>2</sup></a> Vites et arbores, si quae in tanto terrae rigore durare potuerunt, obruunt penitus; hieme defossae<a class="footnoteLink" href="#note_LCL369_146_3" id="target_note_LCL369_146_3"><sup>3</sup></a> latent, cum discussa aperire <span class="br"></span><span class="lineNumber">11</span><span class="br"></span> humum coepit, caelo solique redduntur. Ceterum adeo altae nives premunt terram, gelu et perpetuo paene rigore constrictae, ut ne avium quidem feraeve ullius vestigium exstet. Obscura caeli verius umbra quam lux, nocti similis, premit terram, vix ut quae <span class="br"></span><span class="lineNumber">12</span><span class="br"></span> prope sunt conspici possint. In hac tum<a class="footnoteLink" href="#note_LCL369_146_4" id="target_note_LCL369_146_4"><sup>4</sup></a> omnis humani cultus solitudine destitutus exercitus, quidquid malorum tolerari potest pertulit, inopiam, frigus, <span class="br"></span><span class="lineNumber">13</span><span class="br"></span> lassitudinem, desperationem. Multos exanimavit rigor insolitus nivis, multorum adussit pedes, plurimorum oculos. Praecipue perniciabilis fuit fatigatis; quippe in ipso gelu deficientia corpora sternebant, quae cum moveri desissent, vis frigoris ita astringebat, ut rursus ad surgendum coniti,<a class="footnoteLink" href="#note_LCL369_146_5" id="target_note_LCL369_146_5"><sup>5</sup></a> non possent. <span class="br"></span><span class="lineNumber">14</span><span class="br"></span> A commilitonibus torpentes excitabantur, neque aliud remedium erat, quam ut ingredi cogerentur; 










</p></section><notes><section class="footnotes"><ul><li class="note" id="note_LCL369_146_1"><a class="footnoteCrossrefLink" href="#target_note_LCL369_146_1" title="Click to highlight in text"><sup class="lineRef">1</sup>crudo <span class="italic">Hedicke;</span> primo <span class="italic">A.</span></a></li><script type="text/javascript">document.getElementById('note_LCL369_146_1').style.display = "none";</script><li class="note" id="note_LCL369_146_2"><a class="footnoteCrossrefLink" href="#target_note_LCL369_146_2" title="Click to highlight in text"><sup class="lineRef">2</sup>admittunt <span class="italic">Zumpt;</span> admedium <span class="italic">A.</span></a></li><script type="text/javascript">document.getElementById('note_LCL369_146_2').style.display = "none";</script><li class="note" id="note_LCL369_146_3"><a class="footnoteCrossrefLink" href="#target_note_LCL369_146_3" title="Click to highlight in text"><sup class="lineRef">3</sup>defossae <span class="italic">Vindelinus;</span> defossa <span class="italic">A.</span></a></li><script type="text/javascript">document.getElementById('note_LCL369_146_3').style.display = "none";</script><li class="note" id="note_LCL369_146_4"><a class="footnoteCrossrefLink" href="#target_note_LCL369_146_4" title="Click to highlight in text"><sup class="lineRef">4</sup>tum <span class="italic">Freinshem;</span> tamen <span class="italic">A.</span></a></li><script type="text/javascript">document.getElementById('note_LCL369_146_4').style.display = "none";</script><li class="note" id="note_LCL369_146_5"><a class="footnoteCrossrefLink" href="#target_note_LCL369_146_5" title="Click to highlight in text"><sup class="lineRef">5</sup>coniti <span class="italic">Lauer;</span> contineri <span class="italic">A.</span></a></li><script type="text/javascript">document.getElementById('note_LCL369_146_5').style.display = "none";</script></ul></section></notes></section>