<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">


aut reparare quae amisi aut honesta morte defungi? <span class="br"></span><span class="lineNumber">12</span><span class="br"></span>Nisi forte satius est expectare victoris arbitrium et Mazaei et Mithrenis exemplo precarium accipere regnum nationis unius, ut iam malit ille gloriae suae <span class="br"></span><span class="lineNumber">13</span><span class="br"></span>quam irae obsequi. Nec di siverint ut hoc decus mei capitis aut demere mihi quisquam audeat<a class="footnoteLink" href="#note_LCL368_394_1" id="target_note_LCL368_394_1"><sup>1</sup></a> aut condonare, nec<a class="footnoteLink" href="#note_LCL368_394_2" id="target_note_LCL368_394_2"><sup>2</sup></a> imperium vivus amittam, idemque erit regni mei, qui spiritus, finis.</p>
<span class="br"></span><span class="lineNumber">14</span><span class="br"></span><p>“Vobis<a class="footnoteLink" href="#note_LCL368_394_3" id="target_note_LCL368_394_3"><sup>3</sup></a> si hic animus, si haec lex, nulli non parta libertas est. Nemo e vobis fastidium Macedonum, nemo vultum superbum ferre cogetur; sua cuique dextera aut ultionem tot malorum pariet aut finem. <span class="br"></span><span class="lineNumber">15</span><span class="br"></span>Equidem quam versabilis Fortuna sit documentum ipse sum, nec immerito mitiores vices eius expecto. Sed si iusta ac pia bella di aversantur, fortibus tamen <span class="br"></span><span class="lineNumber">16</span><span class="br"></span>viris licebit honeste mori. Per ego vos decora maiorum, qui totius Orientis regna cum memorabili laude tenuerunt, per illos viros, quibus stipendium Macedonia quondam tulit, per tot navium classes in Graeciam missas, per tot tropaea regum oro et obtestor ut nobilitate vestra gentisque dignos spiritus capiatis, <span class="br"></span><span class="lineNumber">17</span><span class="br"></span>ut eadem constantia animorum qua praeterita tolerastis experiamini quidquid deinde Fors tulerit; me certe in perpetuum aut victoria egregia nobilitabit aut ruina.”<a class="footnoteLink" href="#note_LCL368_394_4" id="target_note_LCL368_394_4"><sup>4</sup></a></p>
<p>IX. Haec dicente Dareo, praesentis periculi species







</p></section><notes><section class="footnotes"><ul><li class="note" id="note_LCL368_394_1"><a class="footnoteCrossrefLink" href="#target_note_LCL368_394_1" title="Click to highlight in text"><sup class="lineRef">1</sup>audeat <span class="italic">added by Hedicke</span>.</a></li><script type="text/javascript">document.getElementById('note_LCL368_394_1').style.display = "none";</script><li class="note" id="note_LCL368_394_2"><a class="footnoteCrossrefLink" href="#target_note_LCL368_394_2" title="Click to highlight in text"><sup class="lineRef">2</sup>nec <span class="italic">Meiser</span>;hoc <span class="italic">A</span>).</a></li><script type="text/javascript">document.getElementById('note_LCL368_394_2').style.display = "none";</script><li class="note" id="note_LCL368_394_3"><a class="footnoteCrossrefLink" href="#target_note_LCL368_394_3" title="Click to highlight in text"><sup class="lineRef">3</sup>Vobis <span class="italic">added by Hedicke</span>.</a></li><script type="text/javascript">document.getElementById('note_LCL368_394_3').style.display = "none";</script><li class="note" id="note_LCL368_394_4"><a class="footnoteCrossrefLink" href="#target_note_LCL368_394_4" title="Click to highlight in text"><sup class="lineRef">4</sup>ruina <span class="italic">Hedicke</span>; pugna <span class="italic">A</span>.</a></li><script type="text/javascript">document.getElementById('note_LCL368_394_4').style.display = "none";</script></ul></section></notes></section>