<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

summi operis fastigio superfusae. Praeter hanc <span class="br"></span><span class="lineNumber">9</span><span class="br"></span>difficultatem haud minor alia erat. Muros turresque urbis praealtum mare ambiebat; non tormenta nisi e navibus<a class="footnoteLink" href="#note_LCL368_178_1" id="target_note_LCL368_178_1"><sup>1</sup></a> procul excussa mitti, non scalae moenibus applicari poterant, praeceps in salum murus pedestre interceperat iter; naves nec habebat rex et, si admovisset, pendentes et instabiles missilibus arceri poterant.</p>
<span class="br"></span><span class="lineNumber">10</span><span class="br"></span><p>Inter quae parva dictu res Tyriorum fiduciam accendit. Carthaginiensium legati ad celebrandum sacrum anniversarium more patrio tunc venerant; quippe Carthaginem Tyrii condiderunt, semper parentum <span class="br"></span><span class="lineNumber">11</span><span class="br"></span> loco culti. Hortari ergo Poeni coeperunt ut obsidionem forti animo paterentur; brevi Carthagine auxilia ventura. Namque ea tempestate magna ex <span class="br"></span><span class="lineNumber">12</span><span class="br"></span>parte Punicis classibus maria obsidebantur. Igitur, bello decreto, per muros turresque tormenta disponunt, arma iunioribus dividunt, opifices, quorum copia urbs abundabat, in officinas distribuunt. Omnia belli apparatu strepunt; ferreae quoque manus—harpagonas<a class="footnoteLink" href="#note_LCL368_178_2" id="target_note_LCL368_178_2"><sup>2</sup></a> vocant—quas operibus hostium inicerent,











</p></section><notes><section class="footnotes"><ul><li class="note" id="note_LCL368_178_1"><a class="footnoteCrossrefLink" href="#target_note_LCL368_178_1" title="Click to highlight in text"><sup class="lineRef">1</sup>e navibus <span class="italic">C;</span> nauibus <span class="italic">P.</span></a></li><script type="text/javascript">document.getElementById('note_LCL368_178_1').style.display = "none";</script><li class="note" id="note_LCL368_178_2"><a class="footnoteCrossrefLink" href="#target_note_LCL368_178_2" title="Click to highlight in text"><sup class="lineRef">2</sup>harpagonas <span class="italic">I</span>; arpagonas <span class="italic">A.</span></a></li><script type="text/javascript">document.getElementById('note_LCL368_178_2').style.display = "none";</script></ul></section></notes></section>