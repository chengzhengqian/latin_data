<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>Illyrii hic erant, adiuncto milite mercede conducto, Thracas quoque simul obiecerat leviter armatos. <span class="br"></span><span class="lineNumber">32</span><span class="br"></span>Adeoque aciem versabilem posuit, ut qui ultimi stabant, ne circumirentur, verti tamen et in frontem circumagi possent. Itaque non prima quam latera, non latera munitiora fuere quam terga.</p>
<span class="br"></span><span class="lineNumber">33</span><span class="br"></span><p>His ita ordinatis praecipit ut, si falcatos currus cum fremitu barbari emitterent, ipsi laxatis ordinibus impetum incurrentium silentio exciperent, haud dubius sine noxa transcursuros, si nemo se opponeret; sin autem sine fremitu immisissent, eos ipsi clamore terrerent pavidosque equos telis utrimque suffoderent. <span class="br"></span><span class="lineNumber">34</span><span class="br"></span>Qui cornibus praeerant extendere ea iussi ita, ut nec circumvenirentur si artius starent, nec tamen ultimam <span class="br"></span><span class="lineNumber">35</span><span class="br"></span>aciem exinanirent. Impedimenta cum captivis, inter quos mater liberique Darei custodiebantur, haud procul acie in edito colle constituit, modico praesidio relicto. Laevum cornu, sicut alias, Parmenioni tuendum datum, ipse in dextro stabat.</p>
<span class="br"></span><span class="lineNumber">36</span><span class="br"></span><p>Nondum ad iactum teli perventum erat,<a class="footnoteLink" href="#note_LCL368_288_1" id="target_note_LCL368_288_1"><sup>1</sup></a> cum Bion quidam transfuga quanto maximo cursu poterat<a class="footnoteLink" href="#note_LCL368_288_2" id="target_note_LCL368_288_2"><sup>2</sup></a> ad regem pervenit, nuntians murices ferreos in terram









</p></section><notes><section class="footnotes"><ul><li class="note" id="note_LCL368_288_1"><a class="footnoteCrossrefLink" href="#target_note_LCL368_288_1" title="Click to highlight in text"><sup class="lineRef">1</sup>perventum erat <span class="italic">Hedicke;</span> peruenerat <span class="italic">A.</span></a></li><script type="text/javascript">document.getElementById('note_LCL368_288_1').style.display = "none";</script><li class="note" id="note_LCL368_288_2"><a class="footnoteCrossrefLink" href="#target_note_LCL368_288_2" title="Click to highlight in text"><sup class="lineRef">2</sup>poterat <span class="italic">I</span>; potuerat <span class="italic">A.</span></a></li><script type="text/javascript">document.getElementById('note_LCL368_288_2').style.display = "none";</script></ul></section></notes></section>