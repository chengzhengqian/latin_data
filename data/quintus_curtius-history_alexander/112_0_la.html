<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

quos agema appellabant; praeerat his Clitus, cui iunxit Philotae turmas, ceterosque praefectos equitum <span class="br"></span><span class="lineNumber">27</span><span class="br"></span>lateri eius applicuit. Ultima Meleagri ala stabat, quam phalanx sequebatur. Post phalangem argyraspides erant; his Nicanor, Parmenionis filius, <span class="br"></span><span class="lineNumber">28</span><span class="br"></span>praeerat. In subsidiis cum manu sua Coenus, post eum Orestae Lyncestaeque sunt positi,<a class="footnoteLink" href="#note_LCL368_286_1" id="target_note_LCL368_286_1"><sup>1</sup></a> post illos Polypercon, mox<a class="footnoteLink" href="#note_LCL368_286_2" id="target_note_LCL368_286_2"><sup>2</sup></a> peregrini milites. Huius agminis princeps Amyntas aberat<a class="footnoteLink" href="#note_LCL368_286_3" id="target_note_LCL368_286_3"><sup>3</sup></a>; Philippus Balacri eos regebat, in societatem nuper ascitus.<a class="footnoteLink" href="#note_LCL368_286_4" id="target_note_LCL368_286_4"><sup>4</sup></a></p>
<span class="br"></span><span class="lineNumber">29</span><span class="br"></span><p>Haec dextri cornus facies erat. In laevo Craterus Peloponnesium equites habebat Achaeorum et Locrensium et Malieon turmis sibi adiunctis. Hos Thessali equites claudebant Philippo duce. Peditum acies equitatu tegebatur. Frons laevi cornus haec <span class="br"></span><span class="lineNumber">30</span><span class="br"></span>erat. Sed ne circumiri posset a multitudine, ultimum agmen valida manu cinxerat. Cornua quoque subsidiis firmavit non recta fronte, sed a latere positis, ut, si hostis circumvenire aciem temptasset, parata <span class="br"></span><span class="lineNumber">31</span><span class="br"></span>pugnae forent. Hic Agriani erant, quibus Attalus praeerat, adiunctis sagittariis Cretensibus. Ultimos ordines avertit a fronte, ut totam aciem orbe muniret.</p>
</section><notes><section class="footnotes"><ul><li class="note" id="note_LCL368_286_1"><a class="footnoteCrossrefLink" href="#target_note_LCL368_286_1" title="Click to highlight in text"><sup class="lineRef">1</sup>positi <span class="italic">added by Foss.</span></a></li><script type="text/javascript">document.getElementById('note_LCL368_286_1').style.display = "none";</script><li class="note" id="note_LCL368_286_2"><a class="footnoteCrossrefLink" href="#target_note_LCL368_286_2" title="Click to highlight in text"><sup class="lineRef">2</sup>mox <span class="italic">Haupt;</span> dux <span class="italic">A.</span></a></li><script type="text/javascript">document.getElementById('note_LCL368_286_2').style.display = "none";</script><li class="note" id="note_LCL368_286_3"><a class="footnoteCrossrefLink" href="#target_note_LCL368_286_3" title="Click to highlight in text"><sup class="lineRef">3</sup>aberat <span class="italic">Hedicke;</span> erat <span class="italic">C;</span> erant <span class="italic">P m. pr.</span></a></li><script type="text/javascript">document.getElementById('note_LCL368_286_3').style.display = "none";</script><li class="note" id="note_LCL368_286_4"><a class="footnoteCrossrefLink" href="#target_note_LCL368_286_4" title="Click to highlight in text"><sup class="lineRef">4</sup>adscitus <span class="italic">Zumpt</span>; adscitos <span class="italic">A.</span></a></li><script type="text/javascript">document.getElementById('note_LCL368_286_4').style.display = "none";</script></ul></section></notes></section>