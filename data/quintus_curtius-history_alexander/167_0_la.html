<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

omnium simul corda animosque horrore perstrinxerat, nec aut consilium suppetebat aut vox, cum Artabazus, vetustissimus amicorum, quem hospitem fuisse Philippi supra<a class="footnoteLink" href="#note_LCL368_396_1" id="target_note_LCL368_396_1"><sup>1</sup></a> diximus: “Nos vero,” inquit, “pretiosissimam vestem induti armisque quanto maximo cultu possumus adornati, regem in aciem sequemur, ea quidem mente, ut victoriam speremus, mortem <span class="br"></span><span class="lineNumber">2</span><span class="br"></span>non recusemus.” Assensu excepere ceteri hanc vocem, sed Nabarzanes, qui in eodem consilio erat, cum Besso inauditi antea facinoris societate inita, regem suum per milites quibus ambo praeerant comprehendere et vincire decreverant, ea mente ut, si Alexander ipsos insecutus foret, tradito rege vivo inirent gratiam victoris, magni<a class="footnoteLink" href="#note_LCL368_396_2" id="target_note_LCL368_396_2"><sup>2</sup></a> profecto cepisse Dareum aestimturi,<a class="footnoteLink" href="#note_LCL368_396_3" id="target_note_LCL368_396_3"><sup>3</sup></a> sin autem eum effugere potuissent, interfecto Dareo, regnum ipsi occuparent <span class="br"></span><span class="lineNumber">3</span><span class="br"></span>bellumque renovarent. Hoc parricidium cum diu volutassent, Nabarzanes, aditum nefariae spei praeparans:</p>
<p>“Scio me,” inquit, “sententiam esse dicturum prima specie haudquaquam auribus tuis gratam; sed medici quoque graviores morbos asperis remediis curant, et gubernator, ubi naufragium timet, iactura <span class="br"></span><span class="lineNumber">4</span><span class="br"></span>quidquid servari potest redimit. Ego tamen, non ut damnum quidem facias suadeo, sed ut te ac regnum tuum salubri ratione conserves. Dis adversis bellum inimus, et pertinax Fortuna Persas urgere non desinit; novis initiis et ominibus opus est. Auspicium





</p></section><notes><section class="footnotes"><ul><li class="note" id="note_LCL368_396_1"><a class="footnoteCrossrefLink" href="#target_note_LCL368_396_1" title="Click to highlight in text"><sup class="lineRef">1</sup>supra <span class="italic">Acidalius</span>; saepe <span class="italic">A</span>.</a></li><script type="text/javascript">document.getElementById('note_LCL368_396_1').style.display = "none";</script><li class="note" id="note_LCL368_396_2"><a class="footnoteCrossrefLink" href="#target_note_LCL368_396_2" title="Click to highlight in text"><sup class="lineRef">2</sup>rnagni <span class="italic">C</span>; magno <span class="italic">P m. pr. F. corr</span>.</a></li><script type="text/javascript">document.getElementById('note_LCL368_396_2').style.display = "none";</script><li class="note" id="note_LCL368_396_3"><a class="footnoteCrossrefLink" href="#target_note_LCL368_396_3" title="Click to highlight in text"><sup class="lineRef">3</sup>aestimaturi <span class="italic">J</span>. <span class="italic">Froben</span>; aestimari <span class="italic">A</span>.</a></li><script type="text/javascript">document.getElementById('note_LCL368_396_3').style.display = "none";</script></ul></section></notes></section>