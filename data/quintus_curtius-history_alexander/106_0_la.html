<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">13</span><span class="br"></span><p>et Syri ac Medi. His quoque falcati currus <span class="sc">l</span> erant. Summa totius exercitus, equites <span class="sc">xlv</span> milia, pedestris acies cc milia expleverat. Hoc modo instructi <span class="sc">x</span> stadia procedunt iussique subsistere armati hostem expectabant.</p>
<span class="br"></span><span class="lineNumber">14</span><span class="br"></span><p>Alexandri exercitum pavor, cuius causa non suberat, invasit; quippe lymphati trepidare coeperunt, omnium pectora occulto metu percurrente. Caeli fulgor tempore aestivo ardenti similis internitens ignis praebuit speciem, flammasque ex Darei castris splendere <span class="br"></span><span class="lineNumber">15</span><span class="br"></span>velut illati temere praesidiis credebant. Quodsi perculsis Mazaeus, qui praesidebat itineri, supervenisset, ingens clades accipi potuit; nunc, dum ille segnis in eo quem occupaverat tumulo sedet, contentus <span class="br"></span><span class="lineNumber">16</span><span class="br"></span>non lacessi, Alexander cognito pavore exercitus signum ut consisterent dari, ante ipsos arma deponere ac levare corpora iubet, admonens nullam subiti <span class="br"></span><span class="lineNumber">17</span><span class="br"></span>causam esse terroris, hostem procul stare. Tandem compotes sui pariter arma et animos recepere. Nec quicquam ex praesentibus tutius visum est quam eodem loco castra munire.</p>
<span class="br"></span><span class="lineNumber">18</span><span class="br"></span><p>Postero die Mazaeus—cum delectis equitum in edito colle, ex quo Macedonum prospiciebantur castra, consederat—sive metu, sive quia speculari <span class="br"></span><span class="lineNumber">19</span><span class="br"></span>modo iussus erat, ad Dareum rediit. Macedones eum



</p></section><notes></notes></section>