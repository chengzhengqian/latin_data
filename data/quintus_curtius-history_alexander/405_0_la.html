<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
vidisse se exponit speciem draconis oblatam herbam ferentis ore, quam veneni remedium esse monstrasset; <span class="br"></span><span class="lineNumber">27</span><span class="br"></span> colorem quoque herbae referebat agniturum, si quis repperisset, affirmans. Inventam deinde—quippe a multis simul erat requisita—vulneri imposuit, protinusque dolore finito, intra breve spatium cicatrix <span class="br"></span><span class="lineNumber">28</span><span class="br"></span> quoque obducta est. Barbaros ut prima spes fefellerat, se ipsos urbemque dediderunt.</p>
<p>Hinc in proximam gentem Patalium<a class="footnoteLink" href="#note_LCL369_440_1" id="target_note_LCL369_440_1"><sup>1</sup></a> perventum est. Rex erat Soeris,<a class="footnoteLink" href="#note_LCL369_440_2" id="target_note_LCL369_440_2"><sup>2</sup></a> qui, urbe deserta, in montes <span class="br"></span><span class="lineNumber">29</span><span class="br"></span> profugerat; itaque Alexander oppido potitur agrosque populatur. Magnae inde praedae actae sunt pecorum armentorumque, magna vis reperta frumenti. <span class="br"></span><span class="lineNumber">30</span><span class="br"></span> Ducibus deinde sumptis amnis peritis, defluxit ad insulam medio ferme alveo enatam.</p>
<p>IX. Ibi diutius subsistere coactus, quia duces socordius asservati profugerant, misit qui conquirerent alios. Nec repertis, pervicit<a class="footnoteLink" href="#note_LCL369_440_3" id="target_note_LCL369_440_3"><sup>3</sup></a> cupido visendi Oceanum adeundique terminos mundi sine regionis peritis flumini ignoto caput suum totque fortissimorum <span class="br"></span><span class="lineNumber">2</span><span class="br"></span> virorum salutem permittere; navigabant ergo omnium per quae ferebantur ignari. Quantum inde abesset mare, quae gentes colerent, quam placidum 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_440_1"><a class="footnoteCrossrefLink" href="#target_note_LCL369_440_1" title="Click to highlight in text"><sup class="lineRef">1</sup>Patalium <span class="italic">Hedicke;</span> pataliam <span class="italic">A.</span></a></li><script type="text/javascript">document.getElementById('note_LCL369_440_1').style.display = "none";</script><li class="note" id="note_LCL369_440_2"><a class="footnoteCrossrefLink" href="#target_note_LCL369_440_2" title="Click to highlight in text"><sup class="lineRef">2</sup>Soeris <span class="italic">Lassen;</span> moeris <span class="italic">A</span> (meris <span class="italic">V</span>).</a></li><script type="text/javascript">document.getElementById('note_LCL369_440_2').style.display = "none";</script><li class="note" id="note_LCL369_440_3"><a class="footnoteCrossrefLink" href="#target_note_LCL369_440_3" title="Click to highlight in text"><sup class="lineRef">3</sup>pervicit <span class="italic">Bentley;</span> peruicax <span class="italic">A.</span></a></li><script type="text/javascript">document.getElementById('note_LCL369_440_3').style.display = "none";</script></ul></section></notes></section>