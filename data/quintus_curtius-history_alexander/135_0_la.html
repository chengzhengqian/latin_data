<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">17</span><span class="br"></span><p>Ceterum Babylona procedenti Alexandro Mazaeus, qui ex acie in eam urbem confugerat, cum adultis liberis supplex occurrit, urbem seque dedens. Gratus adventus eius regi fuit; quippe magni operis obsidio <span class="br"></span><span class="lineNumber">18</span><span class="br"></span>futura erat<a class="footnoteLink" href="#note_LCL368_332_1" id="target_note_LCL368_332_1"><sup>1</sup></a> tam munitae urbis. Ad hoc vir illustris et manu promptus, famaeque etiam proximo proelio celebris, et ceteros ad deditionem suo<a class="footnoteLink" href="#note_LCL368_332_2" id="target_note_LCL368_332_2"><sup>2</sup></a> incitaturus exemplo videbatur. Igitur hunc quidem benigne <span class="br"></span><span class="lineNumber">19</span><span class="br"></span>cum liberis excipit; ceterum quadrato agmine, quod ipse ducebat, velut in aciem irent,<a class="footnoteLink" href="#note_LCL368_332_3" id="target_note_LCL368_332_3"><sup>3</sup></a> ingredi suos iubet.</p>
<p>Magna pars Babyloniorum constiterat in muris avida cognoscendi novum regem, plures obviam <span class="br"></span><span class="lineNumber">20</span><span class="br"></span>egressi sunt. Inter quos Bagophanes, arcis et regiae pecuniae custos, ne studio a Mazaeo vinceretur. totum iter floribus coronisque constraverat, argenteis altaribus utroque latere dispositis, quae non ture <span class="br"></span><span class="lineNumber">21</span><span class="br"></span>modo, sed omnibus odoribus cumulaverat. Dona eum sequebantur greges pecorum equorumque, leones quoque et pardales caveis praeferebantur. <span class="br"></span><span class="lineNumber">22</span><span class="br"></span>Magi deinde suo more carmen canentes, post hos Chaldaei Babyloniorumque non vates modo, sed etiam artifices cum fidibus sui generis ibant; laudes hi regum canere soliti, Chaldaei siderum motus et <span class="br"></span><span class="lineNumber">23</span><span class="br"></span>statas vices temporum ostendere. Equites deinde





</p></section><notes><section class="footnotes"><ul><li class="note" id="note_LCL368_332_1"><a class="footnoteCrossrefLink" href="#target_note_LCL368_332_1" title="Click to highlight in text"><sup class="lineRef">1</sup>erat <span class="italic">added in A</span>.</a></li><script type="text/javascript">document.getElementById('note_LCL368_332_1').style.display = "none";</script><li class="note" id="note_LCL368_332_2"><a class="footnoteCrossrefLink" href="#target_note_LCL368_332_2" title="Click to highlight in text"><sup class="lineRef">2</sup>suo <span class="italic">Damste;</span> sui <span class="italic">A</span>.</a></li><script type="text/javascript">document.getElementById('note_LCL368_332_2').style.display = "none";</script><li class="note" id="note_LCL368_332_3"><a class="footnoteCrossrefLink" href="#target_note_LCL368_332_3" title="Click to highlight in text"><sup class="lineRef">3</sup>aciem irent <span class="italic">Modius;</span> acie migrent <span class="italic">A</span> (atie migrans <span class="italic">V).</span></a></li><script type="text/javascript">document.getElementById('note_LCL368_332_3').style.display = "none";</script></ul></section></notes></section>