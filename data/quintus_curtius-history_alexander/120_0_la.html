<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

asservabantur rupturos vincula, cum suos appropinquantes vidissent.</p>
<span class="br"></span><span class="lineNumber">6</span><span class="br"></span><p>Non fefellerat Parmenionem, qui in laevo erat; propere igitur Polydamanta mittit, qui regi<a class="footnoteLink" href="#note_LCL368_302_1" id="target_note_LCL368_302_1"><sup>1</sup></a> et periculum ostenderet et quid fieri iuberet consuleret. <span class="br"></span><span class="lineNumber">7</span><span class="br"></span>Ille audito Polydamante: “Abi, nuntia,” inquit, “Parmenioni, si acie<a class="footnoteLink" href="#note_LCL368_302_2" id="target_note_LCL368_302_2"><sup>2</sup></a> vicerimus, non nostra solum nos recuperaturos, sed etiam quae hostium sunt <span class="br"></span><span class="lineNumber">8</span><span class="br"></span>occupaturos. Proinde non est quod virium quicquam subducat ex acie, sed, ut me, ut Philippo patre dignum est, contempto sarcinarum damno, fortiter <span class="br"></span><span class="lineNumber">9</span><span class="br"></span>dimicet.” Interim barbari impedimenta turbaverant, caesisque plerisque custodum, captivi vinculis ruptis quidquid obvium erat quo armari possent arripiunt et aggregati suorum equitibus Macedonas ancipiti circumventos malo invadunt. <span class="br"></span><span class="lineNumber">0</span><span class="br"></span>Laeti, qui circa Sisigambim erant vicisse Dareum ingenti caede prostratos hostis, ad ultimum etiam impedimentis exutos esse nuntiant; quippe eandem fortunam ubique esse credebant et victores Persas ad <span class="br"></span><span class="lineNumber">1</span><span class="br"></span>praedam discurrisse. Sisigambis hortantibus captivis ut animum a maerore allevaret in eodem quo antea fuit perseveravit. Non vox ulla excidit ei, non oris color vultusve mutatus est; sedit immobilis—credo



</p></section><notes><section class="footnotes"><ul><li class="note" id="note_LCL368_302_1"><a class="footnoteCrossrefLink" href="#target_note_LCL368_302_1" title="Click to highlight in text"><sup class="lineRef">1</sup>regi <span class="italic">added by Hedicke</span>.</a></li><script type="text/javascript">document.getElementById('note_LCL368_302_1').style.display = "none";</script><li class="note" id="note_LCL368_302_2"><a class="footnoteCrossrefLink" href="#target_note_LCL368_302_2" title="Click to highlight in text"><sup class="lineRef">2</sup>acie <span class="italic">Lauer;</span> aciem <span class="italic">A.</span></a></li><script type="text/javascript">document.getElementById('note_LCL368_302_2').style.display = "none";</script></ul></section></notes></section>