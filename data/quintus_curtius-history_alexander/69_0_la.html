<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>Tyriae, duae ex diverso in latera eius invectae sunt, in quarum alteram quinqueremis eadem concitata et <span class="br"></span><span class="lineNumber">8</span><span class="br"></span>ipsa rostro icta est et illam invicem tenuit. Iamque ea, quae non cohaerebat, libero impetu est vecta<a class="footnoteLink" href="#note_LCL368_200_1" id="target_note_LCL368_200_1"><sup>1</sup></a> in aliud quinqueremis latus. Invehebatur tum<a class="footnoteLink" href="#note_LCL368_200_2" id="target_note_LCL368_200_2"><sup>2</sup></a> opportunitate mira triremis e classe Alexandri in eam ipsam quae quinqueremi imminebat, tanta vi ut Tyrius gubernator in mare excuteretur e puppi. <span class="br"></span><span class="lineNumber">9</span><span class="br"></span>Plures deinde Macedonum naves superveniunt, et rex quoque aderat, cum Tyrii inhibentes remis aegre evellere navem quae haerebat, portumque omnia simul navigia repetunt. Confestim rex insecutus portum quidem intrare non potuit, cum procul e muris missilibus summoveretur, naves autem omnes fere aut demersit aut cepit.</p>
<span class="br"></span><span class="lineNumber">10</span><span class="br"></span><p>Biduo deinde ad quietem dato militibus iussisque et classem et machinas pariter admovere, ut undique territis instaret, ipse in altissimam turrem ascendit ingenti animo, periculo maiore; quippe regio insigni <span class="br"></span><span class="lineNumber">11</span><span class="br"></span>et armis fulgentibus conspicuus, unus praecipue telis petebatur. Et digna prorsus spectaculo edidit; multos e muris propugnantes hasta transfixit, quosdam etiam comminus gladio clipeoque impulsos praecipi­tavit.</p>
</section><notes><section class="footnotes"><ul><li class="note" id="note_LCL368_200_1"><a class="footnoteCrossrefLink" href="#target_note_LCL368_200_1" title="Click to highlight in text"><sup class="lineRef">1</sup>est vecta <span class="italic">Hedicke;</span> euecta <span class="italic">P;</span> inuecta <span class="italic">LBF</span> (in <span class="italic">margine manu corr.</span> ë <span class="italic">vel ∗∗e);</span> launecta <span class="italic">V.</span></a></li><script type="text/javascript">document.getElementById('note_LCL368_200_1').style.display = "none";</script><li class="note" id="note_LCL368_200_2"><a class="footnoteCrossrefLink" href="#target_note_LCL368_200_2" title="Click to highlight in text"><sup class="lineRef">2</sup>tum <span class="italic">Hedicke;</span> cum <span class="italic">A</span>.</a></li><script type="text/javascript">document.getElementById('note_LCL368_200_2').style.display = "none";</script></ul></section></notes></section>