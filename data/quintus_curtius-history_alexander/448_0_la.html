<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> esset transitura. Multi duces, frequentia militum exclusi, regiam intrare non poterant, cum praeco exceptis qui nominatim citarentur adire prohiberet. <span class="br"></span><span class="lineNumber">3</span><span class="br"></span> Sed precarium spernebatur imperium. Ac<a class="footnoteLink" href="#note_LCL369_526_1" id="target_note_LCL369_526_1"><sup>1</sup></a> primum eiulatus ingens ploratusque renovatus est, deinde futuri exspectatio, inhibitis lacrimis, silentium fecit. <span class="br"></span><span class="lineNumber">4</span><span class="br"></span> Tunc Perdicca, regia sella in conspectum volgi data, in qua diadema vestisque Alexandri cum armis erant, anulum sibi pridie traditum a rege in eadem sede posuit.</p>
<p>Quorum aspectu rursus obortae omnibus lacrimae <span class="br"></span><span class="lineNumber">5</span><span class="br"></span> integravere luctum, et Perdicca: “Ego quidem,” inquit, “anulum quo ille regni atque imperii res<a class="footnoteLink" href="#note_LCL369_526_2" id="target_note_LCL369_526_2"><sup>2</sup></a> obsignare erat solitus, traditum ab ipso mihi, reddo <span class="br"></span><span class="lineNumber">6</span><span class="br"></span> vobis. Ceterum quamquam nulla clades huic qua affecti sumus par ab iratis dis excogitari potest, tamen magnitudinem rerum quas egit intuentibus credere licet, tantum virum deos accommodasse rebus humanis, quarum sorte completa, cito repeterent eum <span class="br"></span><span class="lineNumber">7</span><span class="br"></span> suae stirpi. Proinde quoniam nihil aliud ex eo superest quam quod semper ab immortalitate seducitur, corpori utique<a class="footnoteLink" href="#note_LCL369_526_3" id="target_note_LCL369_526_3"><sup>3</sup></a> quam primum iusta solvamus, haud obliti in qua urbe, inter quos simus, quali praeside ac rege <span class="br"></span><span class="lineNumber">8</span><span class="br"></span> spoliati. Tractandum est, commilitones, cogitandumque,<a class="footnoteLink" href="#note_LCL369_526_4" id="target_note_LCL369_526_4"><sup>4</sup></a> ut victoriam partam inter hos de quibus 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_526_1"><a class="footnoteCrossrefLink" href="#target_note_LCL369_526_1" title="Click to highlight in text"><sup class="lineRef">1</sup>Ac <span class="italic">Lauer;</span> ad <span class="italic">A.</span></a></li><script type="text/javascript">document.getElementById('note_LCL369_526_1').style.display = "none";</script><li class="note" id="note_LCL369_526_2"><a class="footnoteCrossrefLink" href="#target_note_LCL369_526_2" title="Click to highlight in text"><sup class="lineRef">2</sup>res <span class="italic">Scheffer;</span> uires <span class="italic">A</span> (<span class="italic">cf. x. 5. 12</span>).</a></li><script type="text/javascript">document.getElementById('note_LCL369_526_2').style.display = "none";</script><li class="note" id="note_LCL369_526_3"><a class="footnoteCrossrefLink" href="#target_note_LCL369_526_3" title="Click to highlight in text"><sup class="lineRef">3</sup>utique <span class="italic">Hedicke;</span> nominique <span class="italic">A.</span></a></li><script type="text/javascript">document.getElementById('note_LCL369_526_3').style.display = "none";</script><li class="note" id="note_LCL369_526_4"><a class="footnoteCrossrefLink" href="#target_note_LCL369_526_4" title="Click to highlight in text"><sup class="lineRef">4</sup>cogitandumque <span class="italic">Vindelinus;</span> cogitantumque <span class="italic">A</span> (cogitatumque <span class="italic">V</span>).</a></li><script type="text/javascript">document.getElementById('note_LCL369_526_4').style.display = "none";</script></ul></section></notes></section>