<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
Herculemque et Patrem Liberum et cum Polluce Castorem novo numini cessuros esse iactabant.</p>
<span class="br"></span><span class="lineNumber">9</span><span class="br"></span><p>Igitur festo die omni opulentia convivium exornari iubet, cui non Macedones modo et Graeci, principes amicorum, sed etiam hostium<a class="footnoteLink" href="#note_LCL369_276_1" id="target_note_LCL369_276_1"><sup>1</sup></a> nobiles adhiberentur. Cum quibus cum discubuisset rex, paulisper epulatus <span class="br"></span><span class="lineNumber">10</span><span class="br"></span> convivio egreditur. Cleo, sicut praeparatum erat, sermonem cum admiratione laudum eius instituit. Merita deinde percensuit; quibus uno modo referri gratiam posse, si, quem intellegerent deum esse, confiterentur, exigua turis impensa tanta beneficia <span class="br"></span><span class="lineNumber">11</span><span class="br"></span> pensaturi. Persas quidem non pie solum, sed etiam prudenter reges suos inter deos colere; maiestatem enim imperii salutis esse tutelam. Ne Herculem quidem et Patrem Liberum prius dicatos deos, quam vicissent secum viventium invidiam; tantum de quoque posteros credere, quantum praesens aetas spopondisset. <span class="br"></span><span class="lineNumber">12</span><span class="br"></span> Quodsi ceteri dubitent, semetipsum, cum rex inisset convivium, prostraturum humi corpus. Debere idem facere ceteros et in primis sapientia praeditos; ab illis enim cultus in regem exemplum esse prodendum.</p>
<span class="br"></span><span class="lineNumber">13</span><span class="br"></span><p>Haud perplexe in Callisthenen dirigebatur oratio. Gravitas viri et prompta libertas invisa erat regi, quasi solus Macedonas paratos ad tale obsequium <span class="br"></span><span class="lineNumber">14</span><span class="br"></span> moraretur. Is tum, silentio facto, unum illum intuentibus 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_276_1"><a class="footnoteCrossrefLink" href="#target_note_LCL369_276_1" title="Click to highlight in text"><sup class="lineRef">1</sup>hostium <span class="italic">added by Hedicke.</span></a></li><script type="text/javascript">document.getElementById('note_LCL369_276_1').style.display = "none";</script></ul></section></notes></section>