<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
simul capti perducuntur, opportunum adversus Indos auxilium; quippe plus in beluis quam in exercitu <span class="br"></span><span class="lineNumber">4</span><span class="br"></span> spei ac virium illis erat. Damaraxus quoque,<a class="footnoteLink" href="#note_LCL369_338_1" id="target_note_LCL369_338_1"><sup>1</sup></a> rex exiguae partis Indorum, qui Barzaenti se coniunxerat, <span class="br"></span><span class="lineNumber">5</span><span class="br"></span> vinctus adductus est. Igitur, transfuga et regulo in custodiam, elephantis autem Taxili traditis, ad amnem Hydaspen pervenit, in cuius ulteriore ripa Porus consederat, transitu prohibiturus hostem. <span class="br"></span><span class="lineNumber">6</span><span class="br"></span> <span class="sc">lxxx</span> et <span class="sc">v</span> elephantos obiecerat eximio corporum robore ultraque eos currus ccc et peditum <span class="sc">xxx</span> fere milia, in quis erant sagittarii, sicuti ante dictum est, gravioribus telis, quam ut apte excuti possent.</p>
<span class="br"></span><span class="lineNumber">7</span><span class="br"></span><p>Ipsum vehebat elephantus super ceteras beluas eminens, armaque auro et argento distincta corpus rarae magnitudinis honestabant. Par animus robori corporis et, quanta inter rudes poterat esse, sapientia. <span class="br"></span><span class="lineNumber">8</span><span class="br"></span> Macedonas non conspectus hostium solum, sed etiam fluminis quod transeundum erat magnitudo terrebat. <span class="sc">iiii</span> in latitudinem stadia diffusus profundo alveo et nusquam<a class="footnoteLink" href="#note_LCL369_338_2" id="target_note_LCL369_338_2"><sup>2</sup></a> vada aperiente speciem vasti <span class="br"></span><span class="lineNumber">9</span><span class="br"></span> maris fecerat. Nec pro spatio aquarum late stagnantium impetum coercebat, sed quasi in artum coeuntibus ripis, torrens et elisus ferebatur, occultaque saxa inesse ostendebant pluribus locis undae repercussae. <span class="br"></span><span class="lineNumber">10</span><span class="br"></span> Terribilior facies erat ripae, quam equi virique compleverant. Stabant ingentes vastorum corporum moles et, de industria irritatae, horrendo stridore 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_338_1"><a class="footnoteCrossrefLink" href="#target_note_LCL369_338_1" title="Click to highlight in text"><sup class="lineRef">1</sup>Damaraxus quoque <span class="italic">Hedicke;</span> samaxusque <span class="italic">A.</span></a></li><script type="text/javascript">document.getElementById('note_LCL369_338_1').style.display = "none";</script><li class="note" id="note_LCL369_338_2"><a class="footnoteCrossrefLink" href="#target_note_LCL369_338_2" title="Click to highlight in text"><sup class="lineRef">2</sup>nusquam <span class="italic">P;</span> numquam <span class="italic">C.</span></a></li><script type="text/javascript">document.getElementById('note_LCL369_338_2').style.display = "none";</script></ul></section></notes></section>