<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

veneno tinxerant gladios. Itaque saucii<a class="footnoteLink" href="#note_LCL369_438_1" id="target_note_LCL369_438_1"><sup>1</sup></a> subinde expirabant, nec causa tam strenuae mortis excogitari poterat a medicis, cum etiam leves plagae insanabiles essent.</p>
<span class="br"></span><span class="lineNumber">21</span><span class="br"></span><p>Barbari autem speraverant incautum et temerarium regem excipi posse. Sed<a class="footnoteLink" href="#note_LCL369_438_2" id="target_note_LCL369_438_2"><sup>2</sup></a> forte inter promptissimos <span class="br"></span><span class="lineNumber">22</span><span class="br"></span> dimicans intactus evaserat. Praecipue Ptolomaeus, laevo humero leviter quidem saucius, sed maiore periculo quam vulnere affectus, regis sollicitudinem in se converterat. Sanguine coniunctus erat, et quidam Philippo genitum esse credebant; <span class="br"></span><span class="lineNumber">23</span><span class="br"></span> certe pelice eius ortum constabat. Idem corporis custos promptissimusque bellator et pacis artibus quam militiae maior et clarior; modico civilique cultu, liberalis imprimis adituque facili, nihil ex fastu regiae <span class="br"></span><span class="lineNumber">24</span><span class="br"></span> assumpserat. Ob haec regi an popularibus carior esset, dubitari poterat; tum certe primum expertus suorum animos, adeo ut fortunam in quam postea ascendit in illo periculo Macedones ominati esse videantur.</p>
<span class="br"></span><span class="lineNumber">25</span><span class="br"></span><p>Quippe non levior illis Ptolomaei fuit cura quam regi.<a class="footnoteLink" href="#note_LCL369_438_3" id="target_note_LCL369_438_3"><sup>3</sup></a> Qui et proelio et sollicitudine fatigatus, cum Ptolomaeo assideret, lectum in quo ipse acquiesceret <span class="br"></span><span class="lineNumber">26</span><span class="br"></span> iussit inferri. In quem ut se recepit, protinus altior insecutus est somnus. Ex quo excitatus, per quietem 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_438_1"><a class="footnoteCrossrefLink" href="#target_note_LCL369_438_1" title="Click to highlight in text"><sup class="lineRef">1</sup>saucii <span class="italic">I;</span> socii <span class="italic">A.</span></a></li><script type="text/javascript">document.getElementById('note_LCL369_438_1').style.display = "none";</script><li class="note inline" id="note_LCL369_438_2"><a class="footnoteCrossrefLink" href="#target_note_LCL369_438_2" title="Click to highlight in text"><sup class="lineRef">2</sup>Sed <span class="italic">Kinch;</span> et <span class="italic">A.</span></a></li><script type="text/javascript">document.getElementById('note_LCL369_438_2').style.display = "none";</script><li class="note" id="note_LCL369_438_3"><a class="footnoteCrossrefLink" href="#target_note_LCL369_438_3" title="Click to highlight in text"><sup class="lineRef">3</sup>regi <span class="italic">Freinshem;</span> regis <span class="italic">A.</span></a></li><script type="text/javascript">document.getElementById('note_LCL369_438_3').style.display = "none";</script></ul></section></notes></section>