<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
esse mortemque meritos qui contionem sine eo habuissent.</p>
<span class="br"></span><span class="lineNumber">4</span><span class="br"></span><p>Tum Pithon, plenus lacrimarum, orditur dicere, nunc vel maxime miserabilem esse Alexandrum, qui tam bonorum civium militumque fructu et praesentia fraudatus esset. Nomen enim memoriamque regis <span class="br"></span><span class="lineNumber">5</span><span class="br"></span> sui tantum intuentes, ad cetera caligare eos. Haud ambigue tum in eum<a class="footnoteLink" href="#note_LCL369_534_1" id="target_note_LCL369_534_1"><sup>1</sup></a> cui regnum destinabatur, ingessit probra; at<a class="footnoteLink" href="#note_LCL369_534_2" id="target_note_LCL369_534_2"><sup>2</sup></a> quae obiecerat magis ipsi odium quam Arrhidaeo contemptum attulerunt. Quippe <span class="br"></span><span class="lineNumber">6</span><span class="br"></span> dum miserentur, etiam favere coeperunt. Igitur non alium regem se quam eum, qui ad hanc spem genitus esset, passuros, pertinaci acclamatione declarant <span class="br"></span><span class="lineNumber">7</span><span class="br"></span> vocarique Arrhidaeum iubent. Quem Meleager, infestus invisusque Perdiccae, strenue perducit in regiam: et milites Philippum consalutatum regem appellant.</p>
<span class="br"></span><span class="lineNumber">8</span><span class="br"></span><p>Ceterum haec vulgi erat vox, principum alia sententia. E quibus Pithon consilium Perdiccae exsequi coepit tutoresque destinat filio ex Roxane futuro <span class="br"></span><span class="lineNumber">9</span><span class="br"></span> Perdiccam et Leonnatum, stirpe regia genitos. Adiecit, ut in Europa Craterus et Antipater res administrarent. Tum iusiurandum a singulis exactum, <span class="br"></span><span class="lineNumber">10</span><span class="br"></span> futuros in potestate regis geniti Alexandro. Meleager—haud iniuria metu supplicii territus, cum suis<a class="footnoteLink" href="#note_LCL369_534_3" id="target_note_LCL369_534_3"><sup>3</sup></a> secesserat—rursus Philippum trahens secum irrupit regiam, clamitans suffragari spei<a class="footnoteLink" href="#note_LCL369_534_4" id="target_note_LCL369_534_4"><sup>4</sup></a> de novo rege paulo 








</p></section><notes><section class="footnotes"><ul><li class="note" id="note_LCL369_534_1"><a class="footnoteCrossrefLink" href="#target_note_LCL369_534_1" title="Click to highlight in text"><sup class="lineRef">1</sup>tum in eum <span class="italic">Hedicke;</span> iuuenem <span class="italic">A.</span></a></li><script type="text/javascript">document.getElementById('note_LCL369_534_1').style.display = "none";</script><li class="note" id="note_LCL369_534_2"><a class="footnoteCrossrefLink" href="#target_note_LCL369_534_2" title="Click to highlight in text"><sup class="lineRef">2</sup>ingessit probra; at <span class="italic">Hedicke;</span> impensa probra <span class="italic">A.</span></a></li><script type="text/javascript">document.getElementById('note_LCL369_534_2').style.display = "none";</script><li class="note" id="note_LCL369_534_3"><a class="footnoteCrossrefLink" href="#target_note_LCL369_534_3" title="Click to highlight in text"><sup class="lineRef">3</sup>suis <span class="italic">Giunta;</span> his <span class="italic">A.</span></a></li><script type="text/javascript">document.getElementById('note_LCL369_534_3').style.display = "none";</script><li class="note inline" id="note_LCL369_534_4"><a class="footnoteCrossrefLink" href="#target_note_LCL369_534_4" title="Click to highlight in text"><sup class="lineRef">4</sup>spei <span class="italic">Hedicke;</span> rei publicae <span class="italic">A.</span></a></li><script type="text/javascript">document.getElementById('note_LCL369_534_4').style.display = "none";</script></ul></section></notes></section>