<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
respondit; illi modo vulgi aures praepararent sibi. Satisque omnibus quae in rem videbantur esse compositis, vocari ad contionem exercitum iussit, apud quem talem orationem habuit:</p>
<p>III. “Magnitudinem rerum quas gessimus, milites, intuentibus vobis minime mirum est et desiderium <span class="br"></span><span class="lineNumber">2</span><span class="br"></span> quietis et satietatem gloriae occurrere. Ut omittam Illyrios, Triballos, Boeotiam,<a class="footnoteLink" href="#note_LCL369_24_1" id="target_note_LCL369_24_1"><sup>1</sup></a> Thraciam, Spartam, Achaeos, Peloponnesum, quorum alia ductu meo, <span class="br"></span><span class="lineNumber">3</span><span class="br"></span> alia imperio auspicioque perdomui, ecce orsi<a class="footnoteLink" href="#note_LCL369_24_2" id="target_note_LCL369_24_2"><sup>2</sup></a> bellum ab Hellesponto Ionas, Aeolidem servitio barbariae impotentis exemimus, Cariam, Lydiam, Cappadociam, Phrygiam, Paphlagoniam, Pamphyliam, Pisidas, Ciliciam, Syriam, Phoenicen, Armeniam, Persidem, <span class="br"></span><span class="lineNumber">4</span><span class="br"></span> Medos, Parthienen habemus in potestate. Plures provincias complexus sum, quam alii urbes ceperunt, et nescio an enumeranti mihi quaedam ipsarum <span class="br"></span><span class="lineNumber">5</span><span class="br"></span> rerum multitudo subduxerit. Itaque si crederem satis certam esse possessionem terrarum, quas tanta velocitate domuimus, ego vero, milites, ad penates meos, ad parentem sororesque et ceteros cives, vel retinentibus vobis, erumperem, ut ibi potissimum parta vobiscum laude et gloria fruerer, ubi nos uberrima victoriae praemia expectant, liberum, coniugum parentumque laetitia, pacis quies, rerum per virtutem partarum secura possessio.</p>
<span class="br"></span><span class="lineNumber">6</span><span class="br"></span><p>“Sed in novo et, si verum fateri volumus, precario 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_24_1"><a class="footnoteCrossrefLink" href="#target_note_LCL369_24_1" title="Click to highlight in text"><sup class="lineRef">1</sup>Boetiam <span class="italic">Aldus;</span> boetiam <span class="italic">A.</span></a></li><script type="text/javascript">document.getElementById('note_LCL369_24_1').style.display = "none";</script><li class="note inline" id="note_LCL369_24_2"><a class="footnoteCrossrefLink" href="#target_note_LCL369_24_2" title="Click to highlight in text"><sup class="lineRef">2</sup>orsi <span class="italic">I</span>; orsum <span class="italic">A.</span></a></li><script type="text/javascript">document.getElementById('note_LCL369_24_2').style.display = "none";</script></ul></section></notes></section>