<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span> dixerit causam. Tu, Amynta, ignosce fratri tuo. Erit hoc simpliciter etiam mihi reconciliati animi tui pignus.”</p>
<span class="br"></span><span class="lineNumber">11</span><span class="br"></span><p>Contione deinde dimissa, Polydamanta vocari iubet. Longe acceptissimus Parmenioni erat, proximus <span class="br"></span><span class="lineNumber">12</span><span class="br"></span> lateri in acie stare solitus. Et quamquam conscientia fretus in regiam venerat, tamen, ut iussus est fratres suos exhibere admodum iuvenes et regi ignotos ob aetatem, fiducia in sollicitudinem versa, trepidare coepit, saepius quae nocere possent quam <span class="br"></span><span class="lineNumber">13</span><span class="br"></span> quibus eluderet reputans. Iam armigeri, quibus imperatum erat, produxerant eos, cum exsanguem metu Polydamanta propius accedere iubet, summotisque omnibus: “Scelere,” inquit, “Parmenionis omnes pariter appetiti sumus, maxime ego ac tu, <span class="br"></span><span class="lineNumber">14</span><span class="br"></span> quos amicitiae specie fefellit. Ad quem persequendum puniendumque—vide quantum fidei tuae credam—te ministro uti statui. Obsides, dum hoc peragis, <span class="br"></span><span class="lineNumber">16</span><span class="br"></span> erunt fratres tui. Proficiscere in Mediam et ad praefectos meos litteras scriptas manu mea perfer. Velocitate opus est, qua celeritatem famae<a class="footnoteLink" href="#note_LCL369_134_1" id="target_note_LCL369_134_1"><sup>1</sup></a> antecedas. Noctu pervenire illuc te volo, postero die quae scripta <span class="br"></span><span class="lineNumber">16</span><span class="br"></span> erunt exsequi. Ad Parmeniona quoque epistulas feres, unam a me, alteram Philotae nomine scriptam. Signum anuli eius in mea potestate est. Si pater credet a filio impressum, cum te viderit, nihil metuet.”</p>
<span class="br"></span><span class="lineNumber">17</span><span class="br"></span><p>Polydamas, tanto liberatus metu, impensius etiam 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_134_1"><a class="footnoteCrossrefLink" href="#target_note_LCL369_134_1" title="Click to highlight in text"><sup class="lineRef">1</sup>famae <span class="italic">added by Vindelinus.</span></a></li><script type="text/javascript">document.getElementById('note_LCL369_134_1').style.display = "none";</script></ul></section></notes></section>