<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="italic">quinque milia talentorum ex gaza regia abstulit, conductaque sex milium mercennariorum manu, in Europam evasit. Iampridem enim luxu et libidinibus in praeceps tractus, desperataque regis venia, adversus iram eius alienum subsidium circumspexerat et Athenienses, quorum cum potentiam et auctoritatem apud ceteros Graecos, tum occultum in Macedonas odium norat, sedulo coluerat. Itaque spem suis ostendit Athenienses, adventu suo cognito, copiisque et pecuniis quas adduceret coram inspectis, protinus arma consiliaque esse sociaturos. Nam a populo imperito et mobili per homines improbos et venales omnia se muneribus consecuturum existimabat.</span></p>
<p>II. Igitur xxx navibus Sunium transmittunt—promuntorium est Atticae terrae—unde portum urbis <span class="br"></span><span class="lineNumber">2</span><span class="br"></span> petere decreverant. His cognitis, rex Harpalo Atheniensibusque iuxta infestus, classem parari iubet, <span class="br"></span><span class="lineNumber">3</span><span class="br"></span> Athenas protinus petiturus. Quod consilium clam agitanti litterae redduntur, Harpalum intrasse quidem Athenas, pecunia conciliasse sibi principum animos; mox, concilio plebis habito iussum urbe excedere ad Graecos milites pervenisse, navibus inde Cretam transvectum, amico quodam<a class="footnoteLink" href="#note_LCL369_482_1" id="target_note_LCL369_482_1"><sup>1</sup></a> auctore interemptum <span class="br"></span><span class="lineNumber">4</span><span class="br"></span> per insidias. His laetus, in Europam traiciendi consilium omisit, sed exsules praeter eos, qui civili sanguine aspersi erant, recipi ab omnibus Graecorum <span class="br"></span><span class="lineNumber">5</span><span class="br"></span> civitatibus quis pulsi erant iussit. Et Graeci, haud 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_482_1"><a class="footnoteCrossrefLink" href="#target_note_LCL369_482_1" title="Click to highlight in text"><sup class="lineRef">1</sup>navibus . . . quodam <span class="italic">Hedicke;</span> quibus interceptum trucidatum a quodam <span class="italic">A.</span></a></li><script type="text/javascript">document.getElementById('note_LCL369_482_1').style.display = "none";</script></ul></section></notes></section>