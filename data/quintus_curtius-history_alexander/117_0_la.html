<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>si nihil praeter falcatos currus emisero. Et bello vicerimus, si vicimus proelio. Nam ne illis quidem ad fugam locus est; hinc Euphrates, illinc Tigris prohibet inclusos. <span class="br"></span><span class="lineNumber">16</span><span class="br"></span>â€œEt quae antea pro illis erant in contrarium versa sunt. Nostrum mobile et expeditum agmen est, illud praeda grave. Implicatos ergo spoliis nostris trucidabimus, eademque res et causa erit victoriae et <span class="br"></span><span class="lineNumber">17</span><span class="br"></span>fructus. Quodsi quem e vobis nomen gentis movet, cogitet Macedonum illic arma esse, non corpora. Multum enim sanguinem invicem hausimus, et <span class="br"></span><span class="lineNumber">18</span><span class="br"></span>semper gravior in paucitate iactura est. Nam Alexander, quantuscumque ignavis et timidis videri potest, unum animal est et, si quid mihi creditis, temerarium et vaecors, adhuc nostro pavore quam <span class="br"></span><span class="lineNumber">19</span><span class="br"></span>sua virtute felicius. Nihil autem potest esse diuturnum, cui non subest ratio. Licet felicitas aspirare videatur, tamen ad ultimum temeritati non sufficit. Praeterea breves et mutabiles vices rerum sunt, et <span class="br"></span><span class="lineNumber">20</span><span class="br"></span>Fortuna numquam simpliciter indulget. Forsitan ita dii fata ordinaverint, ut Persarum imperium, quod secundo cursu per ccxxx annos ad summum fastigium evexerant, magno motu concuterent magis quam affligerent admonerentque nos fragilitatis humanae,





</p></section><notes></notes></section>