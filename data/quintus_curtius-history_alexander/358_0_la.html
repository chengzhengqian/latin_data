<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
obiecit. Dux erat copiarum quas praemisit Spitaces,<a class="footnoteLink" href="#note_LCL369_346_1" id="target_note_LCL369_346_1"><sup>1</sup></a> <span class="br"></span><span class="lineNumber">3</span><span class="br"></span> frater ipsius, summa virium in curribus; senos viros singuli vehebant, duos clipeatos, duos sagittarios ab utroque latere dispositos, aurigae erant ceteri, haud sane inermes; quippe iacula complura, ubi comminus proeliandum erat, omissis habenis, in hostem <span class="br"></span><span class="lineNumber">4</span><span class="br"></span> ingerebant. Ceterum vix ullus usus huius auxilii eo die fuit. Namque, ut supra dictum est, imber violentius quam alias fusus, campos lubricos et inequitabiles fecerat, gravesque et propemodum immobiles currus illuvie ac voraginibus haerebant. <span class="br"></span><span class="lineNumber">5</span><span class="br"></span> Contra Alexander expedito ac levi agmine strenue invectus est. Scythae et Dahae primi omnium invasere Indos; Perdiccam deinde cum equitibus in dextrum cornu hostium emisit.</p>
<span class="br"></span><span class="lineNumber">6</span><span class="br"></span><p>Iam undique pugna se moverat, cum ei qui currus agebant illud ultimum auxilium suorum rati, effusis <span class="br"></span><span class="lineNumber">7</span><span class="br"></span> habenis in medium discrimen ruere coeperunt. Anceps id malum utrisque erat. Nam et Macedonum pedites primo impetu obterebantur, et per lubrica atque invia immissi currus excutiebant eos a quibus <span class="br"></span><span class="lineNumber">8</span><span class="br"></span> regebantur. Aliorum turbati equi non in voragines modo lacunasque, sed etiam in amnem praecipitavere <span class="br"></span><span class="lineNumber">9</span><span class="br"></span> curricula, pauci telis<a class="footnoteLink" href="#note_LCL369_346_2" id="target_note_LCL369_346_2"><sup>2</sup></a> hostium exacti, penetravere ad Porum acerrime pugnam cientem. Is, ut dissipatos tota acie currus vagari sine rectoribus vidit, proximis <span class="br"></span><span class="lineNumber">10</span><span class="br"></span> amicorum distribuit elephantos. Post eos posuerat 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_346_1"><a class="footnoteCrossrefLink" href="#target_note_LCL369_346_1" title="Click to highlight in text"><sup class="lineRef">1</sup>Spitaces <span class="italic">Anspach;</span> hages <span class="italic">A.</span></a></li><script type="text/javascript">document.getElementById('note_LCL369_346_1').style.display = "none";</script><li class="note" id="note_LCL369_346_2"><a class="footnoteCrossrefLink" href="#target_note_LCL369_346_2" title="Click to highlight in text"><sup class="lineRef">2</sup>telis <span class="italic">Snakenburg;</span> tenus <span class="italic">C;</span> tamen <span class="italic">P m. pr. B m. sec.</span></a></li><script type="text/javascript">document.getElementById('note_LCL369_346_2').style.display = "none";</script></ul></section></notes></section>