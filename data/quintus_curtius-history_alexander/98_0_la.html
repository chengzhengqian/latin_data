<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

comitabantur deficere eam nuntiat et vix spiritum <span class="br"></span><span class="lineNumber">19</span><span class="br"></span>ducere. Itineris continui labore animique aegritudine fatigata, inter socrus et virginum filiarum manus collapsa erat, deinde et exstincta. Id ipsum nuntians <span class="br"></span><span class="lineNumber">20</span><span class="br"></span>alius supervenit. Et rex, haud secus quam si parentis mors nuntiata esset, crebros edidit gemitus lacrimisque obortis, qualis Dareus profudisset, in tabernaculum in quo mater erat Darei defuncto assidens <span class="br"></span><span class="lineNumber">21</span><span class="br"></span>corpori venit. Hic vero renovatus est maeror, ut prostratam humi vidit. Recenti malo priorum quoque admonita, receperat in gremium adultas virgines, magna quidem mutui doloris solacia, sed quibus ipsa <span class="br"></span><span class="lineNumber">22</span><span class="br"></span>deberet esse solacio. In conspectu erat nepos parvulus, ob id ipsum miserabilis, quod nondum sentiebat calamitatem, ex maxima parte ad ipsum redundantem.</p>
<span class="br"></span><span class="lineNumber">23</span><span class="br"></span><p>Crederes Alexandrum inter suas necessitudines flere et solacia non adhibere, sed quaerere. Cibo certe abstinuit omnemque honorem funeri patrio Persarum more servavit, dignus, hercule, qui nunc quoque tantae<a class="footnoteLink" href="#note_LCL368_258_1" id="target_note_LCL368_258_1"><sup>1</sup></a> et mansuetudinis et continentiae <span class="br"></span><span class="lineNumber">24</span><span class="br"></span>ferat fructum. Semel omnino eam viderat, quo die capta est, nec ut ipsam, sed ut Darei matrem videret, eximiamque pulchritudinem formae eius non libidinis habuerat invitamentum, sed gloriae.</p>
<span class="br"></span><span class="lineNumber">25</span><span class="br"></span><p>E spadonibus, qui circa reginam erant, Tyriotes inter trepidationem lugentium elapsus per eam porÂ­tam,






</p></section><notes><section class="footnotes"><ul><li class="note" id="note_LCL368_258_1"><a class="footnoteCrossrefLink" href="#target_note_LCL368_258_1" title="Click to highlight in text"><sup class="lineRef">1</sup>tantae <span class="italic">Bongars;</span> tantum <span class="italic">A.</span></a></li><script type="text/javascript">document.getElementById('note_LCL368_258_1').style.display = "none";</script></ul></section></notes></section>