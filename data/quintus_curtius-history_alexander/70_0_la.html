<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>Quippe turris ex qua dimicabat muris hostium propemodum cohaerebat.</p>
<span class="br"></span><span class="lineNumber">12</span><span class="br"></span><p>Iamque crebris arietibus saxorum compage laxata munimenta defecerant et classis intraverat portum et quidam Macedonum in turres hostium desertas evaserant, cum Tyrii, tot simul malis victi, alii supplices in templa confugiunt, alii foribus aedium obseratis occupant liberum mortis arbitrium, nonnulli <span class="br"></span><span class="lineNumber">13</span><span class="br"></span>ruunt in hostem haud inulti tamen perituri; magna pars summa tectorum obtinebat, saxa et quidquid<a class="footnoteLink" href="#note_LCL368_202_1" id="target_note_LCL368_202_1"><sup>1</sup></a> fors in manus dederat ingerentes subeuntibus. Alexander, exceptis qui in templa confugerant, omnes <span class="br"></span><span class="lineNumber">14</span><span class="br"></span>interfici ignemque tectis inici iubet. His per praecones pronuntiatis, nemo tamen armatus opem a dis petere sustinuit; pueri virginesque templa compleverant, viri in vestibulo suarum quisque aedium stabant, parata saevientibus turba.</p>
<span class="br"></span><span class="lineNumber">15</span><span class="br"></span><p>Multis tamen saluti fuere Sidonii, qui intra Macedonum praesidia erant. Hi urbem quidem inter victores intraverant, sed cognationis cum Tyriis memores—quippe utramque urbem Agenorem condidisse credebant—multos Tyriorum clam<a class="footnoteLink" href="#note_LCL368_202_2" id="target_note_LCL368_202_2"><sup>2</sup></a> protegentes, ad sua perduxere navigia; quibus occultati<a class="footnoteLink" href="#note_LCL368_202_3" id="target_note_LCL368_202_3"><sup>3</sup></a> Sidona devecti sunt. <span class="br"></span><span class="lineNumber">16</span><span class="br"></span>xv milia hoc furto subducta saevitiae sunt. Quantumque sanguinis fusum sit vel ex hoc aestimari potest, quod intra munimenta urbis vi milia arma­torum









</p></section><notes><section class="footnotes"><ul><li class="note" id="note_LCL368_202_1"><a class="footnoteCrossrefLink" href="#target_note_LCL368_202_1" title="Click to highlight in text"><sup class="lineRef">1</sup>quidquid <span class="italic">I;</span> quid <span class="italic">A.</span></a></li><script type="text/javascript">document.getElementById('note_LCL368_202_1').style.display = "none";</script><li class="note" id="note_LCL368_202_2"><a class="footnoteCrossrefLink" href="#target_note_LCL368_202_2" title="Click to highlight in text"><sup class="lineRef">2</sup>clam <span class="italic">Bentley;</span> etiam <span class="italic">A.</span></a></li><script type="text/javascript">document.getElementById('note_LCL368_202_2').style.display = "none";</script><li class="note" id="note_LCL368_202_3"><a class="footnoteCrossrefLink" href="#target_note_LCL368_202_3" title="Click to highlight in text"><sup class="lineRef">3</sup>occultati <span class="italic">inferior MSS.;</span> occultatis.</a></li><script type="text/javascript">document.getElementById('note_LCL368_202_3').style.display = "none";</script></ul></section></notes></section>