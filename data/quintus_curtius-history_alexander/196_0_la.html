<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">16</span><span class="br"></span>Discurrunt lymphatis similes in<a class="footnoteLink" href="#note_LCL369_22_1" id="target_note_LCL369_22_1"><sup>1</sup></a> tabernacula et itineri sarcinas aptant; signum datum crederes, ut vasa colligerent totis castris. Tumultus hinc contubernales suos requirentium, hinc onerantium <span class="br"></span><span class="lineNumber">17</span><span class="br"></span> plaustra perfertur ad regem. Fecerant fidem rumori temere vulgato Graeci milites redire iussi domos; quorum equitibus singulis denarium sena milia cum data essent, peditibus singula milia,<a class="footnoteLink" href="#note_LCL369_22_2" id="target_note_LCL369_22_2"><sup>2</sup></a> ipsis quoque <span class="br"></span><span class="lineNumber">18</span><span class="br"></span> finem militiae adesse credebant. Haud secus quam par erat territus, qui Indos atque ultima Orientis peragrare statuisset, praefectos copiarum in praetorium contrahit, obortisque lacrimis, ex medio gloriae spatio revocari se, victi magis quam victoris <span class="br"></span><span class="lineNumber">19</span><span class="br"></span> fortunam in patriam relaturum, conquestus est; nec sibi ignaviam militum obstare, sed deum invidiam, qui fortissimis viris subitum patriae desiderium admovissent, paulo post in eandem cum maiore laude famaque redituris.</p>
<span class="br"></span><span class="lineNumber">20</span><span class="br"></span><p>Tum vero pro se quisque operam suam offerre, difficillima quaeque poscere, polliceri militum quoque obsequâ€™um, si animos eorum leni et apta oratione <span class="br"></span><span class="lineNumber">21</span><span class="br"></span> permulcere voluisset; numquam infractos et abiectos recessisse, quotiens ipsius alacritatem et tanti animi spiritus haurire potuissent. Ita se facturum esse 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_22_1"><a class="footnoteCrossrefLink" href="#target_note_LCL369_22_1" title="Click to highlight in text"><sup class="lineRef">1</sup>in <span class="italic">added in I; A omits.</span></a></li><script type="text/javascript">document.getElementById('note_LCL369_22_1').style.display = "none";</script><li class="note" id="note_LCL369_22_2"><a class="footnoteCrossrefLink" href="#target_note_LCL369_22_2" title="Click to highlight in text"><sup class="lineRef">2</sup>cum data . . . milia <span class="italic">added by Hedicke.</span></a></li><script type="text/javascript">document.getElementById('note_LCL369_22_2').style.display = "none";</script></ul></section></notes></section>