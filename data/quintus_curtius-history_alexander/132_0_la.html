<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<h3><span class="ac">Liber V</span></h3>
<p>I. Quae interim ductu imperioque Alexandri vel in Graecis vel Illyriis ac Thraecia gesta sunt, si suis quaeque temporibus reddere voluero, interrumpendae <span class="br"></span><span class="lineNumber">2</span><span class="br"></span>sunt res Asiae, quas utique ad fugam mortemque Darei universas in conspectum<a class="footnoteLink" href="#note_LCL368_326_1" id="target_note_LCL368_326_1"><sup>1</sup></a> dari et, sicut inter se cohaerent, ita opere ipso coniungi haud<a class="footnoteLink" href="#note_LCL368_326_2" id="target_note_LCL368_326_2"><sup>2</sup></a> paulo aptius videri potest. Igitur, quae proelio apud Arbela coniuncta sunt, ordiar dicere.</p>
<span class="br"></span><span class="lineNumber">3</span><span class="br"></span><p>Dareus media fere nocte Arbela pervenerat, eodemque magnae partis amicorum eius ac militum
<span class="br"></span><span class="lineNumber">4</span><span class="br"></span>fugam Fortuna compulerat. Quibus convocatis exponit haud dubitare se quin Alexander celeberrimas urbes agrosque omni copia rerum abundantes petiturus esset; praedam opimam paratamque ipsum et
<span class="br"></span><span class="lineNumber">5</span><span class="br"></span>milites eius spectare. Id suis rebus tali in statu saluti fore; quippe se deserta cum expedita manu petiturum. Ultima regni sui adhuc intacta esse;
<span class="br"></span><span class="lineNumber">6</span><span class="br"></span>inde bello vires haud aegre reparaturum. Occuparet sane gazam avidissima gens et ex longa fame satiaret





</p></section><notes><section class="footnotes"><ul><li class="note" id="note_LCL368_326_1"><a class="footnoteCrossrefLink" href="#target_note_LCL368_326_1" title="Click to highlight in text"><sup class="lineRef">1</sup>conspectum <span class="italic">Modius;</span> conspectu <span class="italic">A</span>.</a></li><script type="text/javascript">document.getElementById('note_LCL368_326_1').style.display = "none";</script><li class="note" id="note_LCL368_326_2"><a class="footnoteCrossrefLink" href="#target_note_LCL368_326_2" title="Click to highlight in text"><sup class="lineRef">2</sup>haud I; aut <span class="italic">A.</span></a></li><script type="text/javascript">document.getElementById('note_LCL368_326_2').style.display = "none";</script></ul></section></notes></section>