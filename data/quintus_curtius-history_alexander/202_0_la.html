<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span> regibus suis praestitissent. Se, in praecipiti et lubrico stantem, consilium a praesenti necessitate repetisse. Dareum quoque, cum occidisset Bagoan, hac excusatione satisfecisse popularibus, quod insidiantem <span class="br"></span><span class="lineNumber">11</span><span class="br"></span> interemisset. Nihil esse miseris mortalibus spiritu carius; amore eius ad ultima esse propulsum. Sed ea magis esse secutum quam optasse.<a class="footnoteLink" href="#note_LCL369_34_1" id="target_note_LCL369_34_1"><sup>1</sup></a> In communi calamitate suam quemque habere fortunam.</p>
<span class="br"></span><span class="lineNumber">12</span><span class="br"></span><p>Si venire se iuberet, sine metu esse venturum. Non timere ne fidem datam tantus rex violaret; <span class="br"></span><span class="lineNumber">13</span><span class="br"></span> deos a deo falli non solere. Ceterum si cui fidem daret videretur indignus, multa exsilia patere fugienti; patriam esse ubicumque vir fortis sedem <span class="br"></span><span class="lineNumber">14</span><span class="br"></span> sibi elegerit. Nec dubitavit Alexander fidem, quo Persae modo accipiebant, dare, inviolatum, si venisset, fore.</p>
<p>Quadrato tamen agmine et composito ibat, speculatores subinde praemittens, qui explorarent loca. <span class="br"></span><span class="lineNumber">15</span><span class="br"></span> Levis armatura ducebat agmen, phalanx eam sequebatur, post pedites erant impedimenta. Et gens bellicosa et naturae situs difficilis aditu curam regis <span class="br"></span><span class="lineNumber">16</span><span class="br"></span> intenderat. Namque perpetua vallis iacet usque ad mare Caspium patens, quo<a class="footnoteLink" href="#note_LCL369_34_2" id="target_note_LCL369_34_2"><sup>2</sup></a> terrae eius velut brachia excurrunt; media flexu modico sinum faciunt lunae 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_34_1"><a class="footnoteCrossrefLink" href="#target_note_LCL369_34_1" title="Click to highlight in text"><sup class="lineRef">1</sup>quam optasse <span class="italic">Bentley;</span> quae optasset A.</a></li><script type="text/javascript">document.getElementById('note_LCL369_34_1').style.display = "none";</script><li class="note" id="note_LCL369_34_2"><a class="footnoteCrossrefLink" href="#target_note_LCL369_34_2" title="Click to highlight in text"><sup class="lineRef">2</sup>quo <span class="italic">Stangl;</span> duo <span class="italic">A.</span></a></li><script type="text/javascript">document.getElementById('note_LCL369_34_2').style.display = "none";</script></ul></section></notes></section>