<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
petendos discurrunt, securi casus eius, qui supervenit <span class="br"></span><span class="lineNumber">9</span><span class="br"></span> ignaris. Tertia ferme hora erat, cum stata vice Oceanus exaestuans invehi coepit et retro flumen urgere. Quod primo coercitum, deinde vehementius pulsum, maiore impetu adversum agebatur quam <span class="br"></span><span class="lineNumber">10</span><span class="br"></span> torrentia praecipiti alveo incurrunt. Ignota vulgo freti natura erat, monstraque et irae deum indicia cernere videbantur, identidem intumescens mare et in campos paulo ante siccos descendere superfusum.</p>
<span class="br"></span><span class="lineNumber">11</span><span class="br"></span><p>Iamque levatis navigiis, et tota classe dispersa, qui expositi erant, undique ad naves trepidi et improviso <span class="br"></span><span class="lineNumber">12</span><span class="br"></span> malo attoniti recurrunt. Sed in tumultu festinatio quoque tarda est. Hi<a class="footnoteLink" href="#note_LCL369_444_1" id="target_note_LCL369_444_1"><sup>1</sup></a> contis navigia pellebant, hi, <span class="br"></span><span class="lineNumber">13</span><span class="br"></span> dum remos aptari prohibebant, consederant, quidam enavigare properantes, sed non exspectatis qui simul esse debebant, clauda et inhabilia navigia languide moliebantur, aliae navium inconsulte ruentes omnes receperant<a class="footnoteLink" href="#note_LCL369_444_2" id="target_note_LCL369_444_2"><sup>2</sup></a>; pariterque et multitudo et paucitas <span class="br"></span><span class="lineNumber">14</span><span class="br"></span> festinantes morabatur. Clamor hinc exspectare, hinc ire iubentium dissonaeque voces numquam idem atque unum tendentium non oculorum modo usum, <span class="br"></span><span class="lineNumber">15</span><span class="br"></span> sed etiam aurium abstulerant. Ne in gubernatoribus quidem quicquam opis erat, quorum nec exaudiri vox a tumultuantibus poterat nec imperium a territis incompositisque servari.</p>
<span class="br"></span><span class="lineNumber">16</span><span class="br"></span><p>Ergo collidi inter se naves abstergerique invicem 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_444_1"><a class="footnoteCrossrefLink" href="#target_note_LCL369_444_1" title="Click to highlight in text"><sup class="lineRef">1</sup>Hi <span class="italic">Lauer;</span> <span class="sc">ii</span> <span class="italic">A.</span></a></li><script type="text/javascript">document.getElementById('note_LCL369_444_1').style.display = "none";</script><li class="note" id="note_LCL369_444_2"><a class="footnoteCrossrefLink" href="#target_note_LCL369_444_2" title="Click to highlight in text"><sup class="lineRef">2</sup>non (<span class="italic">before</span> receperant) <span class="italic">deleted by Hedicke.</span></a></li><script type="text/javascript">document.getElementById('note_LCL369_444_2').style.display = "none";</script></ul></section></notes></section>