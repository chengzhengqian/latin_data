<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span> iustissimo et patientissimo rege. Haec ergo sunt Macedonum praemia, quorum ut supervacuo et sordido abuteris sanguine! At tibi <span class="sc">xxx</span> milia mulorum captivum aurum vehunt, cum milites nihil domum praeter gratuitas cicatrices relaturi sint.</p>
<span class="br"></span><span class="lineNumber">12</span><span class="br"></span><p>“Quae tamen omnia tolerare potuimus, antequam nos barbaris dederes et novo more victores sub iugum mitteres. Persarum te vestis et disciplina delectant, patrios mores exosus es. Persarum ergo, non Macedonum regem occidere voluimus et te transfugam <span class="br"></span><span class="lineNumber">13</span><span class="br"></span> belli iure persequimur. Tu Macedonas voluisti genua tibi ponere venerarique te ut deum, tu Philippum patrem aversaris et, si quis deorum ante Iovem <span class="br"></span><span class="lineNumber">14</span><span class="br"></span> haberetur, fastidires etiam Iovem. Miraris, si liberi homines superbiam tuam ferre non possumus? Quid speramus ex te, quibus aut insontibus moriendum est aut, quod tristius morte est, in servitute vivendum? <span class="br"></span><span class="lineNumber">15</span><span class="br"></span> Tu quidem, si emendari potes, multum mihi debes. Ex me enim scire coepisti, quid ingenui homines ferre non possint. De cetero propinquorum<a class="footnoteLink" href="#note_LCL369_294_1" id="target_note_LCL369_294_1"><sup>1</sup></a> orbam senectutem suppliciis ne oneraveris; nos iube duci ut, quod ex tua morte petieramus, consequamur ex nostra.” Haec Hermolaus.</p>
<p>VIII. At rex: “Quam falsa sint,”<a class="footnoteLink" href="#note_LCL369_294_2" id="target_note_LCL369_294_2"><sup>2</sup></a> inquit, “quae iste tradita a magistro suo dixit, patientia mea ostendit. <span class="br"></span><span class="lineNumber">2</span><span class="br"></span> Confessum enim ultimum facinus tamen non solum ipse audivi, sed ut vos<a class="footnoteLink" href="#note_LCL369_294_3" id="target_note_LCL369_294_3"><sup>3</sup></a> audiretis expressi, non imprudens,<a class="footnoteLink" href="#note_LCL369_294_4" id="target_note_LCL369_294_4"><sup>4</sup></a> cum permisissem latroni huic dicere, 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_294_1"><a class="footnoteCrossrefLink" href="#target_note_LCL369_294_1" title="Click to highlight in text"><sup class="lineRef">1</sup>propinquorum <span class="italic">Kinch;</span> parce quorum <span class="italic">A.</span></a></li><script type="text/javascript">document.getElementById('note_LCL369_294_1').style.display = "none";</script><li class="note" id="note_LCL369_294_2"><a class="footnoteCrossrefLink" href="#target_note_LCL369_294_2" title="Click to highlight in text"><sup class="lineRef">2</sup>sint <span class="italic">I;</span> sunt <span class="italic">AR.</span></a></li><script type="text/javascript">document.getElementById('note_LCL369_294_2').style.display = "none";</script><li class="note" id="note_LCL369_294_3"><a class="footnoteCrossrefLink" href="#target_note_LCL369_294_3" title="Click to highlight in text"><sup class="lineRef">3</sup>audivi, sed ut vos <span class="italic">added by Mützell.</span></a></li><script type="text/javascript">document.getElementById('note_LCL369_294_3').style.display = "none";</script><li class="note" id="note_LCL369_294_4"><a class="footnoteCrossrefLink" href="#target_note_LCL369_294_4" title="Click to highlight in text"><sup class="lineRef">4</sup>imprudens <span class="italic">Lauer;</span> impudens <span class="italic">AR.</span></a></li><script type="text/javascript">document.getElementById('note_LCL369_294_4').style.display = "none";</script></ul></section></notes></section>