<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
vultum mutaret, indicem tantae rei sollicitus <span class="br"></span><span class="lineNumber">11</span><span class="br"></span> audiret! Subest nimirum silentio facinus, et avida spes regni praecipitem animum ad ultimum nefas impulit. Pater Mediae praeest; ipse apud multos copiarum duces meis praepotens viribus, maiora quam <span class="br"></span><span class="lineNumber">12</span><span class="br"></span> capit spirat. Orbitas quoque mea, quod sine liberis sum, spernitur. Sed errat Philotas. In vobis liberos, parentes, consanguineos habeo; vobis salvis orbus <span class="br"></span><span class="lineNumber">13</span><span class="br"></span> esse non possum.” Epistulam deinde Parmenionis interceptam, quam ad filios Nicanorem et Philotan scripserat, recitat, haud sane indicium gravioris consilii <span class="br"></span><span class="lineNumber">14</span><span class="br"></span> praeferentem. Namque summa eius haec erat: “Primum vestri curam agite, deinde vestrorum; sic <span class="br"></span><span class="lineNumber">15</span><span class="br"></span> enim quae destinavimus efficiemus.” Adiecitque rex sic esse scriptam, ut, sive ad filios pervenisset, a consciis posset intellegi, sive intercepta esset, falleret ignaros.</p>
<span class="br"></span><span class="lineNumber">16</span><span class="br"></span><p>“At enim Dymnus, cum ceteros participes sceleris indicaret, Philotan non nominavit! Hoc quidem illius non innocentiae, sed potentiae indicium est, quod sic ab eis timetur etiam a quibus prodi potest, ut, cum de se fateantur, illum tamen celent. Ceterum <span class="br"></span><span class="lineNumber">17</span><span class="br"></span> Philotan ipsius indicat vita. Hic Amyntae, qui mihi consobrinus fuit et in Macedonia capiti meo impias comparavit insidias, socium se et conscium <span class="br"></span><span class="lineNumber">18</span><span class="br"></span> adiunxit. Hic Attalo, quo graviorem inimicum non
<span class="br"></span><span class="lineNumber"></span><span class="br"></span>
</p></section><notes></notes></section>