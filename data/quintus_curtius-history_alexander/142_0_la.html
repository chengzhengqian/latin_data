<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">8</span><span class="br"></span><p>Iamque Susa ei adituro Abulites, regionis eius praefectus, sive Darei iussu, ut Alexandrum praeda retineret, sive sua sponte filium obviam misit, traditurum <span class="br"></span><span class="lineNumber">9</span><span class="br"></span>se urbem promittens. Benigne iuvenem excepit rex et eodem duce ad Choaspin<a class="footnoteLink" href="#note_LCL368_346_1" id="target_note_LCL368_346_1"><sup>1</sup></a> amnem pervenit, delicatam,<a class="footnoteLink" href="#note_LCL368_346_2" id="target_note_LCL368_346_2"><sup>2</sup></a> ut fama est, vehentem<a class="footnoteLink" href="#note_LCL368_346_3" id="target_note_LCL368_346_3"><sup>3</sup></a> aquam. Hic Abulites cum donis regalis opulentiae occurrit. <span class="br"></span><span class="lineNumber">10</span><span class="br"></span>Dromades cameli inter dona erant velocitatis eximiae, <span class="sc">xii</span> elephanti a Dareo ex India acciti, iam non terror, ut speraverat, Macedonum, sed auxilium, opes victi <span class="br"></span><span class="lineNumber">11</span><span class="br"></span>ad victorem transferente Fortuna. Ut vero urbem intravit, incredibilem ex thesauris summam pecuniae egessit, <span class="sc">l</span> milia talentum argenti, non signati forma, <span class="br"></span><span class="lineNumber">12</span><span class="br"></span>sed rudi pondere. Multi reges tantas opes longa aetate cumulaverant liberis posterisque, ut arbitrabantur; quas una hora in externi regis manus intulit.</p>
<span class="br"></span><span class="lineNumber">13</span><span class="br"></span><p>Consedit deinde in regia sella, multo excelsiore quam pro habitu corporis. Itaque, cum pedes imum gradum non contingerent, unus ex regiis pueris <span class="br"></span><span class="lineNumber">14</span><span class="br"></span>mensam subdidit pedibus. Et cum spadonem, qui Darei fuerat, ingemiscentem conspexisset rex, causam maestitiae requisivit. Ille indicat Dareum vesci in ea solitum, seque sacram eius mensam ad ludibrium recidentem sine lacrimis conspicere non <span class="br"></span><span class="lineNumber">15</span><span class="br"></span>posse. Subiit ergo regem verecundia violandi hosÂ­pitales







</p></section><notes><section class="footnotes"><ul><li class="note" id="note_LCL368_346_1"><a class="footnoteCrossrefLink" href="#target_note_LCL368_346_1" title="Click to highlight in text"><sup class="lineRef">1</sup>ad Choaspim <span class="italic">Zumpt;</span> adeo haspim <span class="italic">A.</span></a></li><script type="text/javascript">document.getElementById('note_LCL368_346_1').style.display = "none";</script><li class="note" id="note_LCL368_346_2"><a class="footnoteCrossrefLink" href="#target_note_LCL368_346_2" title="Click to highlight in text"><sup class="lineRef">2</sup>delicatam <span class="italic">Vindelinus;</span> dedicata <span class="italic">A.</span></a></li><script type="text/javascript">document.getElementById('note_LCL368_346_2').style.display = "none";</script><li class="note" id="note_LCL368_346_3"><a class="footnoteCrossrefLink" href="#target_note_LCL368_346_3" title="Click to highlight in text"><sup class="lineRef">3</sup>vehentem <span class="italic">Aldus;</span> uehementem <span class="italic">A.</span></a></li><script type="text/javascript">document.getElementById('note_LCL368_346_3').style.display = "none";</script></ul></section></notes></section>