<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>Cumque plus raperent quam capere possent,<a class="footnoteLink" href="#note_LCL368_134_1" id="target_note_LCL368_134_1"><sup>1</sup></a> passim strata erant itinera vilioribus sarcinis, quas in comparatione meliorum avaritia contempserat.</p>
<span class="br"></span><span class="lineNumber">21</span><span class="br"></span><p>Iamque ad feminas perventum erat quibus quo cariora ornamenta sunt violentius detrahebantur; <span class="br"></span><span class="lineNumber">22</span><span class="br"></span>ne corporibus quidem vis ac libido parcebat. Omni<a class="footnoteLink" href="#note_LCL368_134_2" id="target_note_LCL368_134_2"><sup>2</sup></a> planctu tumultuque, prout cuique fortuna erat, castra repleverant, nec ulla facies mali deerat, cum per omnes ordines aetatesque victoris crudelitas ac <span class="br"></span><span class="lineNumber">23</span><span class="br"></span>licentia vagaretur. Tunc vero impotentis Fortunae species conspici potuit, cum ii qui Dareo tabernaculum exornaverant, omni luxu et opulentia instructum, eadem illa Alexandro, quasi veteri domino, reservabant. Namque id solum intactum omiserant milites, ita tradito more, ut victorem victi regis tabernaculo exciperent.</p>
<span class="br"></span><span class="lineNumber">24</span><span class="br"></span><p>Sed omnium oculos animosque in semet averterant captivae mater coniunxque Darei; illa non maiestate solum, sed etiam aetate venerabilis, haec formae pulchritudine ne illa quidem sorte corruptae. Receperat in sinum filium nondum sextum annum aetatis egressum, in spem tantae fortunae quantam <span class="br"></span><span class="lineNumber">25</span><span class="br"></span>pater eius paulo ante amiserat genitum. At in gremio anus aviae iacebant adultae duae virgines, non suo tantum, sed etiam illius maerore confectae. Ingens circa eam nobilium feminarum turba constiterat laceratis crinibus abscissaque<a class="footnoteLink" href="#note_LCL368_134_3" id="target_note_LCL368_134_3"><sup>3</sup></a> veste, pristini







</p></section><notes><section class="footnotes"><ul><li class="note" id="note_LCL368_134_1"><a class="footnoteCrossrefLink" href="#target_note_LCL368_134_1" title="Click to highlight in text"><sup class="lineRef">1</sup>quam capere possent <span class="italic">added by Hedicke.</span></a></li><script type="text/javascript">document.getElementById('note_LCL368_134_1').style.display = "none";</script><li class="note" id="note_LCL368_134_2"><a class="footnoteCrossrefLink" href="#target_note_LCL368_134_2" title="Click to highlight in text"><sup class="lineRef">2</sup>Omni <span class="italic">Hedicke;</span> omnia <span class="italic">A.</span></a></li><script type="text/javascript">document.getElementById('note_LCL368_134_2').style.display = "none";</script><li class="note" id="note_LCL368_134_3"><a class="footnoteCrossrefLink" href="#target_note_LCL368_134_3" title="Click to highlight in text"><sup class="lineRef">3</sup>abscissaque <span class="italic">Lauer;</span> abscisaque <span class="italic">A.</span></a></li><script type="text/javascript">document.getElementById('note_LCL368_134_3').style.display = "none";</script></ul></section></notes></section>