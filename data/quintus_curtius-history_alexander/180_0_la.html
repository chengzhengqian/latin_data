<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

implorans negat se parricidas velle comitari. Tum vero ira quoque accensi, tela coiciunt in regem multisque <span class="br"></span><span class="lineNumber">17</span><span class="br"></span>confossum vulneribus relinquunt. Iumenta quoque, ne longius prosequi possent, convulnerant duobus servis, qui regem comitabantur, occisis.</p>
<span class="br"></span><span class="lineNumber">18</span><span class="br"></span><p>Hoc edito facinore, ut vestigia fugae spargerent, Nabarzanes Hyrcaniam, Bessus Bactra paucis equitum comitantibus petebant. Barbari ducibus destituti, qua quemque aut spes ducebat aut pavor, dissipabantur; <span class="sc">d</span> tantum equites congregaverant se, <span class="br"></span><span class="lineNumber">19</span><span class="br"></span>incerti adhuc resistere melius esset an fugere. Alexander hostium trepidatione comperta Nicanorem cum equitum parte ad inhibendam fugam emittit. ipse cum ceteris sequitur. Tria ferme milia resistentia occisa sunt, reliquum agmen pecudum more intactum agebatur, iubente rege, ut caedibus abstineretur. <span class="br"></span><span class="lineNumber">20</span><span class="br"></span>Nemo captivorum erat qui monstrare Darei vehiculum posset; singula,<a class="footnoteLink" href="#note_LCL368_422_1" id="target_note_LCL368_422_1"><sup>1</sup></a> ut quaeque prenderent, scrutabantur, nec tamen ullum vestigium fugae regis <span class="br"></span><span class="lineNumber">21</span><span class="br"></span>exstabat. Festinantem Alexandrum vix <span class="sc">iii</span> milia equitum persecuta sunt. At in eos qui lentius sequebantur <span class="br"></span><span class="lineNumber">22</span><span class="br"></span>incidebant universa fugientium agmina. Vix credibile dictu, plures captivi quam qui caperent erant; adeo omnem sensum territis Fortuna penitus



</p></section><notes><section class="footnotes"><ul><li class="note" id="note_LCL368_422_1"><a class="footnoteCrossrefLink" href="#target_note_LCL368_422_1" title="Click to highlight in text"><sup class="lineRef">1</sup>singula <span class="italic">Vogel</span>; singuli <span class="italic">A</span>.</a></li><script type="text/javascript">document.getElementById('note_LCL368_422_1').style.display = "none";</script></ul></section></notes></section>