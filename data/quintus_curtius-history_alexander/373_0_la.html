<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> obsidentem vias. Ad hoc quadrigarum <span class="sc">ii</span> milia trahere et, praecipuum terrorem, elephantos, quos <span class="sc">iii</span> milium numerum explere dicebat.</p>
<span class="br"></span><span class="lineNumber">5</span><span class="br"></span><p>Incredibilia regi omnia videbantur; igitur Porum—nam cum eo erat—percontatur an vera essent quae <span class="br"></span><span class="lineNumber">6</span><span class="br"></span> dicerentur. Ille vires quidem gentis et regni haud falso iactari affirmat, ceterum, qui regnaret, non modo ignobilem esse, sed etiam ultimae sortis; quippe patrem eius, tonsorem vix diurno quaestu propulsantem famem, propter habitum haud indecorum cordi <span class="br"></span><span class="lineNumber">7</span><span class="br"></span> fuisse reginae. Ab ea in propiorem eius qui tum regnasset amicitiae locum admotum, interfecto eo per insidias, sub specie tutelae liberum eius invasisse regnum, necatisque pueris hunc qui nunc regnal generasse, invisum vilemque popularibus, magis <span class="br"></span><span class="lineNumber">8</span><span class="br"></span> paternae fortunae quam suae memorem. Affirmatio Pori multiplicem animo regis iniecerat curam. Hostem beluasque spernebat, situm locorum et vim <span class="br"></span><span class="lineNumber">9</span><span class="br"></span> fluminum extimescebat; relegatos in ultimum paene rerum humanarum persequi terminum et eruere arduum videbatur, rursus avaritia gloriae et insatiabilis cupido famae nihil invium, nihil remotum videri <span class="br"></span><span class="lineNumber">10</span><span class="br"></span> sinebat. Et interdum dubitabat an Macedones tot emensi spatia terrarum, in acie et in castris senes facti, per obiecta flumina, per tot naturae obstantes difficultates secuturi essent; abundantes onustosque praeda magis parta frui velle quam acquirenda<a class="footnoteLink" href="#note_LCL369_376_1" id="target_note_LCL369_376_1"><sup>1</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_376_1"><a class="footnoteCrossrefLink" href="#target_note_LCL369_376_1" title="Click to highlight in text"><sup class="lineRef">1</sup>adquirenda <span class="italic">J. Froben;</span> adquerenda <span class="italic">A.</span></a></li><script type="text/javascript">document.getElementById('note_LCL369_376_1').style.display = "none";</script></ul></section></notes></section>