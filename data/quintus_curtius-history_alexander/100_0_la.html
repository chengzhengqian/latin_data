<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

animus in sollicitudinem suspicionemque revolutus est, desiderium captivae profecto a consuetudine <span class="br"></span><span class="lineNumber">32</span><span class="br"></span>stupri ortum esse coniectans. Summotis igitur arbitris, uno dumtaxat Tyriote retento, iam non flens, sed suspirans: “Videsne” inquit,<a class="footnoteLink" href="#note_LCL368_262_1" id="target_note_LCL368_262_1"><sup>1</sup></a> “Tyriote, locum mendacio non esse? tormenta iam hic erunt, sed ne expectaveris per deos, si quid tibi tui regis reverentiae est; num quod et scire expeto et quaerere pudet ausus est et dominus et iuvenis?”</p>
<span class="br"></span><span class="lineNumber">33</span><span class="br"></span><p>Ille quaestioni corpus offerre, deos testes invocare, caste sancteque habitam esse reginam. Tandem ut 
<span class="br"></span><span class="lineNumber">34</span><span class="br"></span>
fides facta est vera esse quae affirmaret spado, capite velato diu flevit manantibusque adhuc lacrimis, veste ab ore reiecta, ad caelum manus tendens: “Di patrii” inquit, “primum mihi stabilite regnum; deinde, si de me iam transactum est, precor ne quis potius Asiae rex sit quam iste tam iustus hostis, tam misericors victor.”</p>
<p>XI. Itaque, quamquam frustra pace bis petita omnia in bellum consilia converterat, victus tamen continentia hostis ad novas pacis condiciones ferendas x legatos, cognatorum principes, misit; quos Alexander <span class="br"></span><span class="lineNumber">2</span><span class="br"></span>consilio advocato introduci iussit. E quibus maximus natu: “Dareum” inquit, “ut pacem a te iam hoc tertium peteret nulla vis subegit, sed iustitia <span class="br"></span><span class="lineNumber">3</span><span class="br"></span>tua<a class="footnoteLink" href="#note_LCL368_262_2" id="target_note_LCL368_262_2"><sup>2</sup></a> et continentia expressit. Matrem, coniugem, liberos eius, nisi quod sine illo sunt, captos esse non








</p></section><notes><section class="footnotes"><ul><li class="note" id="note_LCL368_262_1"><a class="footnoteCrossrefLink" href="#target_note_LCL368_262_1" title="Click to highlight in text"><sup class="lineRef">1</sup>inquit <span class="italic">Walch;</span> inte <span class="italic">A.</span></a></li><script type="text/javascript">document.getElementById('note_LCL368_262_1').style.display = "none";</script><li class="note" id="note_LCL368_262_2"><a class="footnoteCrossrefLink" href="#target_note_LCL368_262_2" title="Click to highlight in text"><sup class="lineRef">2</sup>tua <span class="italic">added by Hedicke.</span></a></li><script type="text/javascript">document.getElementById('note_LCL368_262_2').style.display = "none";</script></ul></section></notes></section>