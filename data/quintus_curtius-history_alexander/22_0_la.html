<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>nomine penetrandum erat. Atque ille, angustiis eius oceupatis et praesidio modico relicto, Isson quoque desertam a barbaris ceperat. Inde progressus, deturbatis qui interiora montium obsidebant, praesidiis cuncta firmavit occupatoque itinere, sicut paulo ante dictum est, idem et auctor et nuntius venit.</p>
<span class="br"></span><span class="lineNumber">8</span><span class="br"></span><p>Isson deinde rex copias admovit. Ubi consilio habito utrumne ultra progrediendum foret, an ibi opperiendi essent novi milites quos ex Macedonia adventare constabat, Parmenion non alium locum <span class="br"></span><span class="lineNumber">9</span><span class="br"></span>proelio aptiorem esse censebat. Quippe illic utriusque regis copias numero futuras pares, cum angustiae multitudinem non caperent; planitiem ipsis camposque esse vitandos, ubi circumiri, ubi ancipiti acie opprimi possent.<a class="footnoteLink" href="#note_LCL368_106_1" id="target_note_LCL368_106_1"><sup>1</sup></a> Timere ne non virtute hostium, sed lassitudine sua vincerentur; Persas recentes <span class="br"></span><span class="lineNumber">10</span><span class="br"></span>subinde successuros, si laxius stare potuissent. Facile ratio tam salubris consilii accepta est. Itaque inter angustias saltus hostem opperiri statuit.</p>
<span class="br"></span><span class="lineNumber">11</span><span class="br"></span><p>Erat in exercitu regis Sisines<a class="footnoteLink" href="#note_LCL368_106_2" id="target_note_LCL368_106_2"><sup>2</sup></a> Perses; quondam a praetore Aegypti missus ad Philippum donisque et omni honore cultus, exilium patria sede mutaverat, secutus deinde in Asiam Alexandrum, inter fideles









</p></section><notes><section class="footnotes"><ul><li class="note" id="note_LCL368_106_1"><a class="footnoteCrossrefLink" href="#target_note_LCL368_106_1" title="Click to highlight in text"><sup class="lineRef">1</sup>possent <span class="italic">I</span>; possint <span class="italic">A.</span></a></li><script type="text/javascript">document.getElementById('note_LCL368_106_1').style.display = "none";</script><li class="note" id="note_LCL368_106_2"><a class="footnoteCrossrefLink" href="#target_note_LCL368_106_2" title="Click to highlight in text"><sup class="lineRef">2</sup>Sisines <span class="italic">Lauer;</span> sisenes <span class="italic">A</span> (<span class="italic">so elsewhere</span>).</a></li><script type="text/javascript">document.getElementById('note_LCL368_106_2').style.display = "none";</script></ul></section></notes></section>