<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
“o iuvenes et mei aequales, urbium invictarum ante me munimenta superavi, montium iuga perenni nive obruta emensus sum, angustias Ciliciae intravi, Indiae sine lassitudine vim frigoris sum perpessus. Et mei <span class="br"></span><span class="lineNumber">9</span><span class="br"></span> documenta vobis dedi et vestra habeo. Petra quam videtis unum aditum habet, quem barbari obsident, cetera neglegunt; nullae vigiliae sunt, nisi quae <span class="br"></span><span class="lineNumber">10</span><span class="br"></span> castra nostra spectant. Invenietis viam, si sollerter rimati fueritis aditus ferentis ad cacumen. Nihil tam alte natura constituit quo virtus non possit eniti. Experiendo quae ceteri desperaverunt,<a class="footnoteLink" href="#note_LCL369_220_1" id="target_note_LCL369_220_1"><sup>1</sup></a> Asiam habemus <span class="br"></span><span class="lineNumber">11</span><span class="br"></span> in potestate. Evadite in cacumen; quod cum ceperitis, candidis velis signum mihi dabitis; ego, copiis admotis, hostem in nos a vobis convertam. <span class="br"></span><span class="lineNumber">12</span><span class="br"></span> Praemium erit ei qui primus occupaverit verticem talenta x, uno minus accipiet qui proximus ei venerit, eademque ad decem homines servabitur portio. Certum<a class="footnoteLink" href="#note_LCL369_220_2" id="target_note_LCL369_220_2"><sup>2</sup></a> autem habeo vos non tam liberalitatem intueri meam quam voluntatem.”</p>
<span class="br"></span><span class="lineNumber">13</span><span class="br"></span><p>His animis regem audierunt, ut iam cepisse verticem viderentur; dimissique ferreos cuneos, quos inter saxa defigerent, validosque funes parabant. <span class="br"></span><span class="lineNumber">14</span><span class="br"></span> Rex circumvectus petram, qua minime asper ac praeruptus aditus videbatur, secunda vigilia, quod bene verteret, ingredi iubet. Illi, alimentis in biduum sumptis, gladiis modo atque hastis armati, <span class="br"></span><span class="lineNumber">15</span><span class="br"></span> subire coeperunt. Ac primo pedibus ingressi sunt; 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_220_1"><a class="footnoteCrossrefLink" href="#target_note_LCL369_220_1" title="Click to highlight in text"><sup class="lineRef">1</sup>desperaverunt <span class="italic">J. Froben;</span> desperauerint <span class="italic">A.</span></a></li><script type="text/javascript">document.getElementById('note_LCL369_220_1').style.display = "none";</script><li class="note" id="note_LCL369_220_2"><a class="footnoteCrossrefLink" href="#target_note_LCL369_220_2" title="Click to highlight in text"><sup class="lineRef">2</sup>Certum <span class="italic">J. Froben;</span> ceterum <span class="italic">A.</span></a></li><script type="text/javascript">document.getElementById('note_LCL369_220_2').style.display = "none";</script></ul></section></notes></section>