<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
non gloriam solum, quam ex illis gentibus deportaverat, sed etiam pompam,<a class="footnoteLink" href="#note_LCL369_458_1" id="target_note_LCL369_458_1"><sup>1</sup></a> sive illud triumphus fuit ab eo primum institutus sive bacchantium lusus, statuit imitari animo super humanum fastigium elato. <span class="br"></span><span class="lineNumber">25</span><span class="br"></span> Vicos per quos iter erat floribus coronisque sterni iubet, liminibus aedium creterras vino repletas et alia eximiae magnitudinis vasa disponi, vehicula deinde constrata, ut plures capere milites possent, in tabernaculorum modum ornari, alia candidis velis, alia veste pretiosa.</p>
<span class="br"></span><span class="lineNumber">26</span><span class="br"></span><p>Primi ibant amici et cohors regia, variis redimita floribus coronisque; alibi tibicinum<a class="footnoteLink" href="#note_LCL369_458_2" id="target_note_LCL369_458_2"><sup>2</sup></a> cantus, alibi lyrae sonus audiebatur; item vehiculis pro copia cuiusque adornatis, comissabundus exercitus, armis quae maxime decora erant circumpendentibus. Ipsum convivasque currus vehebat creterris aureis eiusdemque materiae ingentibus poculis praegravis. <span class="br"></span><span class="lineNumber">27</span><span class="br"></span> Hoc modo per dies <span class="sc">vii</span> bacchabundum agmen incessit, parata<a class="footnoteLink" href="#note_LCL369_458_3" id="target_note_LCL369_458_3"><sup>3</sup></a> praeda, si quid victis saltem adversus comissantes animi fuisset; mille, hercule, viri modo et sobrii <span class="sc">vii</span> dierum crapula graves in suo triumpho <span class="br"></span><span class="lineNumber">28</span><span class="br"></span> capere potuerunt. Sed Fortuna, quae rebus famam pretiumque constituit, hoc quoque militiae probrum vertit in gloriam. Et praesens aetas et posteritas deinde mirata est per gentes nondum satis domitas 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_458_1"><a class="footnoteCrossrefLink" href="#target_note_LCL369_458_1" title="Click to highlight in text"><sup class="lineRef">1</sup>pompam <span class="italic">Meiser;</span> famam <span class="italic">A.</span></a></li><script type="text/javascript">document.getElementById('note_LCL369_458_1').style.display = "none";</script><li class="note" id="note_LCL369_458_2"><a class="footnoteCrossrefLink" href="#target_note_LCL369_458_2" title="Click to highlight in text"><sup class="lineRef">2</sup>tibicinum <span class="italic">Freinshem;</span> tubicinum <span class="italic">A.</span></a></li><script type="text/javascript">document.getElementById('note_LCL369_458_2').style.display = "none";</script><li class="note" id="note_LCL369_458_3"><a class="footnoteCrossrefLink" href="#target_note_LCL369_458_3" title="Click to highlight in text"><sup class="lineRef">3</sup>parata <span class="italic">J. M. Palmer;</span> parta <span class="italic">A.</span></a></li><script type="text/javascript">document.getElementById('note_LCL369_458_3').style.display = "none";</script></ul></section></notes></section>