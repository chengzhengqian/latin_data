<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
capite regem dimicantem clipeo suo texit et Rhosacis manum capiti regis imminentem gladio amputavit, vetus Philippi miles multisque bellicis operibus clarus. <span class="br"></span><span class="lineNumber">21</span><span class="br"></span> Hellanice,<a class="footnoteLink" href="#note_LCL369_238_1" id="target_note_LCL369_238_1"><sup>1</sup></a> quae Alexandrum educaverat, soror eius, haud secus quam mater a rege diligebatur. Ob has causas validissimam imperii partem fidei eius tutelaeque <span class="br"></span><span class="lineNumber">22</span><span class="br"></span> commisit. Iamque iter parare in posterum iussus, sollemni et tempestivo adhibetur convivio. In quo rex cum multo incaluisset mero, immodicus aestimator sui, celebrare quae gesserat coepit, gravis etiam eorum auribus qui sentiebant vera memorari.</p>
<span class="br"></span><span class="lineNumber">23</span><span class="br"></span><p>Silentium tamen habuere seniores, donec Philippi res orsus obterere, nobilem apud Chaeroneam victoriam sui operis fuisse iactavit ademptamque sibi malignitate et invidia patris tantae rei gloriam. <span class="br"></span><span class="lineNumber">24</span><span class="br"></span> Illum quidem, seditione inter Macedones milites et Graecos mercennarios orta, debilitatum vulnere quod in ea consternatione acceperat iacuisse, non alia re<a class="footnoteLink" href="#note_LCL369_238_2" id="target_note_LCL369_238_2"><sup>2</sup></a> quam simulatione mortis tutiorem; se corpus eius protexisse clipeo suo, ruentesque in illum sua manu <span class="br"></span><span class="lineNumber">25</span><span class="br"></span> occisos. Quae patrem numquam aequo animo esse confessum, invitum filio debentem salutem suam. Atque<a class="footnoteLink" href="#note_LCL369_238_3" id="target_note_LCL369_238_3"><sup>3</sup></a> post expeditionem quam sine eo fecisset ipse in Illyrios victorem scripsisse se patri fusos fugatosque <span class="br"></span><span class="lineNumber">26</span><span class="br"></span> hostes; nec adfuisse usquam Philippum. Laude 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_238_1"><a class="footnoteCrossrefLink" href="#target_note_LCL369_238_1" title="Click to highlight in text"><sup class="lineRef">1</sup>hellanice <span class="italic">A;</span> et Lanice <span class="italic">Hedicke.</span></a></li><script type="text/javascript">document.getElementById('note_LCL369_238_1').style.display = "none";</script><li class="note" id="note_LCL369_238_2"><a class="footnoteCrossrefLink" href="#target_note_LCL369_238_2" title="Click to highlight in text"><sup class="lineRef">2</sup>alia re <span class="italic">Zumpt;</span> alias <span class="italic">A.</span></a></li><script type="text/javascript">document.getElementById('note_LCL369_238_2').style.display = "none";</script><li class="note inline" id="note_LCL369_238_3"><a class="footnoteCrossrefLink" href="#target_note_LCL369_238_3" title="Click to highlight in text"><sup class="lineRef">3</sup>Atque <span class="italic">Hedicke;</span> itaque <span class="italic">A.</span></a></li><script type="text/javascript">document.getElementById('note_LCL369_238_3').style.display = "none";</script></ul></section></notes></section>