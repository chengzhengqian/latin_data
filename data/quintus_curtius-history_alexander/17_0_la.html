<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

quippe Dareum quinto die in Cilicia fore nuntiabatur. Vinctum ergo se tradi et tantam victoriam eripi sibi ex manibus obscuraque et ignobili <span class="br"></span><span class="lineNumber">11</span><span class="br"></span>morte in tabernaculo extingui se querebatur. Admissisque amicis pariter ac medicis: “In quo me,” inquit, “articulo rerum mearum Fortuna deprehenderit, cernitis. Strepitum hostilium armorum exaudire mihi videor, et qui ultro intuli bellum iam <span class="br"></span><span class="lineNumber">12</span><span class="br"></span>provocor. Dareus ergo cum tam superbas litteras scriberet, fortunam meam in consilio habuit, sed <span class="br"></span><span class="lineNumber">13</span><span class="br"></span>nequiquam, si mihi arbitrio meo curari licet. Lenta remedia et segnes medicos non expectant tempora mea; vel mori strenue quam tarde convalescere mihi melius est. Proinde, si quid opis, si quid artis in medicis est, sciant me non tam mortis quam belli remedium quaerere.” <span class="br"></span><span class="lineNumber">14</span><span class="br"></span>Ingentem omnibus incusserat curam tam praeceps temeritas eius. Ergo pro se quisque precari coepere, ne festinatione periculum augeret, sed esset in potestate <span class="br"></span><span class="lineNumber">15</span><span class="br"></span>medentium; inexperta remedia haud iniuria ipsis esse suspecta, cum ad perniciem eius etiam a <span class="br"></span><span class="lineNumber">16</span><span class="br"></span>latere ipsius pecunia sollicitaret hostis. Quippe Dareus mille talenta interfectori Alexandri daturum se pronuntiari iusserat. Itaque ne ausurum quidem quemquam arbitrabantur experiri remedium quod propter novitatem posset esse suspectum.</p>
<p>VI. Erat inter nobiles medicos ex Macedonia




</p></section><notes></notes></section>