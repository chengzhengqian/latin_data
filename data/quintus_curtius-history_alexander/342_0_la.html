<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span> Illi, quia plura flumina superanda erant, sic iunxere naves ut solutae plaustris vehi possent rursusque <span class="br"></span><span class="lineNumber">4</span><span class="br"></span> coniungi. Ipse,<a class="footnoteLink" href="#note_LCL369_314_1" id="target_note_LCL369_314_1"><sup>1</sup></a> Cratero cum phalange iusso sequi, equitatum ac levem armaturam eduxit, eosque qui occurrerunt levi proelio in urbem proximam compulit. <span class="br"></span><span class="lineNumber">5</span><span class="br"></span> Iam supervenerat Craterus; itaque, ut principio terrorem incuteret genti nondum arma Macedonum expertae, praecipit ne cui parceretur munimentis <span class="br"></span><span class="lineNumber">6</span><span class="br"></span> urbis quam obsidebat incensis. Ceterum, dum obequitat moenibus, sagitta ictus. Cepit tamen oppidum, et, omnibus incolis eius trucidatis, etiam in tecta saevitum est.</p>
<span class="br"></span><span class="lineNumber">7</span><span class="br"></span><p>Inde, domita ignobili gente, ad Nysam urbem pervenit. Forte, castris ante ipsa moenia in silvestri loco positis, nocturnum frigus vehementius quam alias horrore corpora affecit, opportunumque remedium <span class="br"></span><span class="lineNumber">8</span><span class="br"></span> ignis oblatum est. Caesis quippe silvis, flammam excitaverunt, quae lignis<a class="footnoteLink" href="#note_LCL369_314_2" id="target_note_LCL369_314_2"><sup>2</sup></a> alita oppidanorum sepulcra comprehendit. Vetusta cedro erant facta conceptumque ignem late fudere, donec omnia <span class="br"></span><span class="lineNumber">9</span><span class="br"></span> solo aequata sunt. Et ex urbe primum canum latratus, deinde etiam hominum fremitus auditus est. Tunc et oppidani hostem et Macedones ad urbem <span class="br"></span><span class="lineNumber">10</span><span class="br"></span> ipsos venisse cognoscunt. Iamque rex eduxerat copias et moenia obsidebat, cum hostium qui discrimen 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_314_1"><a class="footnoteCrossrefLink" href="#target_note_LCL369_314_1" title="Click to highlight in text"><sup class="lineRef">1</sup>Ipse <span class="italic">Stangl;</span> post se <span class="italic">A.</span></a></li><script type="text/javascript">document.getElementById('note_LCL369_314_1').style.display = "none";</script><li class="note" id="note_LCL369_314_2"><a class="footnoteCrossrefLink" href="#target_note_LCL369_314_2" title="Click to highlight in text"><sup class="lineRef">2</sup>lignis <span class="italic">Faber;</span> igni <span class="italic">A.</span></a></li><script type="text/javascript">document.getElementById('note_LCL369_314_2').style.display = "none";</script></ul></section></notes></section>