<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
virtutis atque operae gravem fuisse et ob ea non quidem sceleris, sed contumaciae tamen esse <span class="br"></span><span class="lineNumber">4</span><span class="br"></span> suspectum. Non aliam premendi inimici occasionem aptiorem futuram ratus, odio suo pietatis praeferens speciem: “Utinam,” inquit, “in principio quoque <span class="br"></span><span class="lineNumber">5</span><span class="br"></span> huius rei nobiscum deliberasses! Suasissemus, si Philotae velles ignoscere, patereris potius ignorare eum quantum deberet tibi, quam usque ad mortis metum adductum saepius de periculo suo quam de tuo cogitare beneficio. Ille enim semper insidiari tibi poterit, tu non semper Philotae poteris ignoscere. <span class="br"></span><span class="lineNumber">6</span><span class="br"></span> Nec est quod existimes eum, qui tantum ausus est, venia posse mutari. Scit eos qui misericordiam consumpserunt <span class="br"></span><span class="lineNumber">7</span><span class="br"></span> amplius sperare non posse. At ego, etiam si ipse vel paenitentia vel beneficio tuo victus quiescere volet, patrem eius Parmenionem, tanti ducem exercitus et inveterata apud milites suos auctoritate haud multum infra magnitudinis tuae fastigium positum, scio non aequo animo salutem <span class="br"></span><span class="lineNumber">8</span><span class="br"></span> filii sui debiturum tibi. Quaedam beneficia odimus. Meruisse mortem confiteri pudet; superest, ut malit videri iniuriam accepisse quam vitam. Proinde scito<a class="footnoteLink" href="#note_LCL369_70_2" id="target_note_LCL369_70_2"><sup>2</sup></a> <span class="br"></span><span class="lineNumber">9</span><span class="br"></span> tibi cum illis de salute esse pugnandum. Satis hostium superest, ad quos persequendos ituri sumus; latus a domesticis hostibus muni. Hos si summoves, nihil metuo ab externo.”</p>
<span class="br"></span><span class="lineNumber">10</span><span class="br"></span><p>Haec Craterus. Nec ceteri dubitabant quin 



</p></section><notes><section class="footnotes"><ul><li class="note" id="note_LCL369_70_1"><a class="footnoteCrossrefLink" href="#target_note_LCL369_70_1" title="Click to highlight in text"><sup class="lineRef">1</sup>iactatione <span class="italic">J. Froben;</span> actione <span class="italic">A.</span></a></li><script type="text/javascript">document.getElementById('note_LCL369_70_1').style.display = "none";</script><li class="note" id="note_LCL369_70_2"><a class="footnoteCrossrefLink" href="#target_note_LCL369_70_2" title="Click to highlight in text"><sup class="lineRef">2</sup>scito <span class="italic">Modivs;</span> scio <span class="italic">A.</span></a></li><script type="text/javascript">document.getElementById('note_LCL369_70_2').style.display = "none";</script></ul></section></notes></section>