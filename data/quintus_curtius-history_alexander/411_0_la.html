<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
deserta et aquarum inops excipit; quam emensus in Horitas<a class="footnoteLink" href="#note_LCL369_452_1" id="target_note_LCL369_452_1"><sup>1</sup></a> transit. Ibi maiorem exercitus partem Hephaestioni tradidit, levem armaturam cum Ptolomaeo <span class="br"></span><span class="lineNumber">7</span><span class="br"></span> Leonnatoque partitus est. Tria simul agmina populabantur Indos, magnaeque praedae actae sunt; maritimos Ptolomaeus, ceteros ipse rex et ab alia parte Leonnatus, urebant. In hac quoque regione urbem condidit, deductique sunt in eam<a class="footnoteLink" href="#note_LCL369_452_2" id="target_note_LCL369_452_2"><sup>2</sup></a> Arachosii.</p>
<span class="br"></span><span class="lineNumber">8</span><span class="br"></span><p>Hinc pervenit ad maritimos Indos. Desertam vastamque regionem late tenent ac ne cum finitimis <span class="br"></span><span class="lineNumber">9</span><span class="br"></span> quidem ullo commercii iure miscentur. Ipsa solitudo natura quoque immitia efferavit ingenia; prominent ungues numquam recisi, comae hirsutae et intonsae <span class="br"></span><span class="lineNumber">10</span><span class="br"></span> sunt. Tuguria conchis et ceteris purgamentis maris instruunt. Ferarum pellibus tecti, piscibus sole duratis et maiorum quoque beluarum, quas fluctus <span class="br"></span><span class="lineNumber">11</span><span class="br"></span> eiecit, carne vescuntur. Consumptis igitur alimentis Macedones primo inopiam, deinde ad ultimum famem sentire coeperunt, radices palmarum—namque sola <span class="br"></span><span class="lineNumber">12</span><span class="br"></span> ea arbor gignitur—ubique rimantes. Et<a class="footnoteLink" href="#note_LCL369_452_3" id="target_note_LCL369_452_3"><sup>3</sup></a> cum haec quoque alimenta defecerant iumenta caedere aggressi ne equis quidem abstinebant. Et cum deessent quae sarcinas veherent, spolia de hostibus propter quae ultima Orientis peragraverant, cremabant incendio.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL369_452_1"><a class="footnoteCrossrefLink" href="#target_note_LCL369_452_1" title="Click to highlight in text"><sup class="lineRef">1</sup>Horitas <span class="italic">J. Froben;</span> noritas <span class="italic">A.</span></a></li><script type="text/javascript">document.getElementById('note_LCL369_452_1').style.display = "none";</script><li class="note" id="note_LCL369_452_2"><a class="footnoteCrossrefLink" href="#target_note_LCL369_452_2" title="Click to highlight in text"><sup class="lineRef">2</sup>in eam <span class="italic">J. Froben;</span> inam <span class="italic">A.</span></a></li><script type="text/javascript">document.getElementById('note_LCL369_452_2').style.display = "none";</script><li class="note inline" id="note_LCL369_452_3"><a class="footnoteCrossrefLink" href="#target_note_LCL369_452_3" title="Click to highlight in text"><sup class="lineRef">3</sup>Et <span class="italic">Hedicke;</span> sed <span class="italic">A</span></a></li><script type="text/javascript">document.getElementById('note_LCL369_452_3').style.display = "none";</script></ul></section></notes></section>