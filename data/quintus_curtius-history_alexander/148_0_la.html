<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

etiam pudor temere in illas angustias coniecti<a class="footnoteLink" href="#note_LCL368_358_1" id="target_note_LCL368_358_1"><sup>1</sup></a> exercitus <span class="br"></span><span class="lineNumber">22</span><span class="br"></span>angebat. Invictus ante eam diem fuerat, nihil frustra ausus, impune Ciliciae fauces intraverat, mare quoque novum in Pamphyliam iter aperuerat; tunc haesitabat deprehensa felicitas, nec aliud remedium <span class="br"></span><span class="lineNumber">23</span><span class="br"></span>erat quam reverti qua venerat. Itaque, signo receptui dato, densatis ordinibus scutisque super capita consertis, retro evadere ex angustiis iubet. xxx fuere stadia, quae remensi sunt.</p>
<p>IV. Tum castris undique aperto loco positis, non consultare modo quid agendum esset, sed vates quoque <span class="br"></span><span class="lineNumber">2</span><span class="br"></span>adhibere coepit a superstitione animi. Sed quid tunc<a class="footnoteLink" href="#note_LCL368_358_2" id="target_note_LCL368_358_2"><sup>2</sup></a> praedicere Aristander, cui tum plurimum credebat ex vatibus, poterat? Itaque damnatis intempestivis sacrificiis, peritos locorum convocari iubet; per Mediam iter ostendebant tutum apertumque. <span class="br"></span><span class="lineNumber">3</span><span class="br"></span>Sed rex deserere milites insepultos erubescebat, ita tradito more ut vix ullum militiae tam sollemne <span class="br"></span><span class="lineNumber">4</span><span class="br"></span>esset munus quam humandi suos. Captivos ergo quos nuper exceperat vocari iubet. Inter quos erat quidam Graecae Persicaeque linguae peritus, qui frustra eum in Persidem montium dorso exercitum ducere affirmat, silvestres esse calles vix singulis pervios, omnia contegi frondibus implexosque arborum ramos








</p></section><notes><section class="footnotes"><ul><li class="note" id="note_LCL368_358_1"><a class="footnoteCrossrefLink" href="#target_note_LCL368_358_1" title="Click to highlight in text"><sup class="lineRef">1</sup>coniecti J. <span class="italic">Froben;</span> eiecti <span class="italic">A</span>.</a></li><script type="text/javascript">document.getElementById('note_LCL368_358_1').style.display = "none";</script><li class="note" id="note_LCL368_358_2"><a class="footnoteCrossrefLink" href="#target_note_LCL368_358_2" title="Click to highlight in text"><sup class="lineRef">2</sup>tunc <span class="italic">Vindelinus;</span> tum <span class="italic">A.</span></a></li><script type="text/javascript">document.getElementById('note_LCL368_358_2').style.display = "none";</script></ul></section></notes></section>