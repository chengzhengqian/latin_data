<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>Forte praetervolans corvus glebam quam unguibus ferebat subito amisit; quae cum regis capiti incidisset, resoluta defluxit, ipsa autem avis in proxima turre consedit. Illita erat turris bitumine ac sulphure,<a class="footnoteLink" href="#note_LCL368_218_1" id="target_note_LCL368_218_1"><sup>1</sup></a> in qua alis haerentibus, frustra se allevare <span class="br"></span><span class="lineNumber">12</span><span class="br"></span>conatus a circumstantibus capitur. Digna res visa de qua vates consuleret; et erat non intactae a superstitione mentis. Ergo Aristander, cui maxima fides habebatur, urbis quidem excidium ait<a class="footnoteLink" href="#note_LCL368_218_2" id="target_note_LCL368_218_2"><sup>2</sup></a> augurio illo portendi, ceterum periculum esse ne rex vulnus acciperet. Itaque monuit ne quid eo die inciperet. <span class="br"></span><span class="lineNumber">13</span><span class="br"></span>Ille quamquam unam urbem sibi, quo minus securus Aegyptum intraret, obstare aegre ferebat, tamen paruit vati signumque receptui dedit.</p>
<p>Hinc<a class="footnoteLink" href="#note_LCL368_218_3" id="target_note_LCL368_218_3"><sup>3</sup></a> animus crevit obsessis, egressique porta recedentibus inferunt signa, cunctationem hostium <span class="br"></span><span class="lineNumber">14</span><span class="br"></span>suam fore occasionem rati. Sed acrius quam constantius proelium inierunt; quippe ut Macedonum signa circumagi videre, repente sistunt gradum. Iamque ad regem proeliantium clamor pervenerat, cum denuntiati periculi haud sane memor, loricam tamen, quam raro induebat, amicis orantibus sumpsit <span class="br"></span><span class="lineNumber">15</span><span class="br"></span>et ad prima signa pervenit. Quo conspecto Arabs quidam, Darei miles, maius fortuna sua facinus ausus







</p></section><notes><section class="footnotes"><ul><li class="note" id="note_LCL368_218_1"><a class="footnoteCrossrefLink" href="#target_note_LCL368_218_1" title="Click to highlight in text"><sup class="lineRef">1</sup>sulpura <span class="italic">FLP V.</span></a></li><script type="text/javascript">document.getElementById('note_LCL368_218_1').style.display = "none";</script><li class="note" id="note_LCL368_218_2"><a class="footnoteCrossrefLink" href="#target_note_LCL368_218_2" title="Click to highlight in text"><sup class="lineRef">2</sup>ait <span class="italic">added by Hedicke.</span></a></li><script type="text/javascript">document.getElementById('note_LCL368_218_2').style.display = "none";</script><li class="note" id="note_LCL368_218_3"><a class="footnoteCrossrefLink" href="#target_note_LCL368_218_3" title="Click to highlight in text"><sup class="lineRef">3</sup>hinc <span class="italic">P;</span> hic C.</a></li><script type="text/javascript">document.getElementById('note_LCL368_218_3').style.display = "none";</script></ul></section></notes></section>