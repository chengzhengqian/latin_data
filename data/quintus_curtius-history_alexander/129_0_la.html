<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

maiore ex parte virtuti quam fortunae suae debuit; <span class="br"></span><span class="lineNumber">28</span><span class="br"></span>animo non, ut antea, loco vicit. Nam et aciem peritissime instruxit et promptissime ipse pugnavit et magno consilio iacturam sarcinarum impedimentorumque contempsit, cum in ipsa acie summae rei videret esse discrimen, dubioque adhuc pugnae eventu <span class="br"></span><span class="lineNumber">29</span><span class="br"></span>pro victore se gessit. Perculsos deinde hostis ut<a class="footnoteLink" href="#note_LCL368_320_1" id="target_note_LCL368_320_1"><sup>1</sup></a> fudit, fugientes, quod in illo ardore animi vix credi potest, prudentius quam avidius persecutus est. <span class="br"></span><span class="lineNumber">30</span><span class="br"></span>Nam si, parte exercitus adhuc in acie stante, instare cedentibus perseverasset, aut culpa sua victus esset aut aliena virtute vicisset. Iam si multitudinem equitum occurrentium extimuisset, victori aut foede fugiendum aut miserabiliter cadendum fuit.</p>
<span class="br"></span><span class="lineNumber">31</span><span class="br"></span><p>Ne duces quidem copiarum sua laude fraudandi sunt. Quippe vulnera quae quisque excepit indicia <span class="br"></span><span class="lineNumber">32</span><span class="br"></span>virtutis sunt; Hephaestionis brachium hasta ictum est, Perdicca et Coenus et Menidas sagittis prope <span class="br"></span><span class="lineNumber">33</span><span class="br"></span>occisi. Et, si vere aestimare Macedonas qui tunc erant volumus, fatebimur et regem talibus ministris et illos tanto rege fuisse dignissimos.</p>
</section><notes><section class="footnotes"><ul><li class="note" id="note_LCL368_320_1"><a class="footnoteCrossrefLink" href="#target_note_LCL368_320_1" title="Click to highlight in text"><sup class="lineRef">1</sup>hostis ut Bentley; hostium A.</a></li><script type="text/javascript">document.getElementById('note_LCL368_320_1').style.display = "none";</script></ul></section></notes></section>