<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

transiere Mitylenen. Quam Chares<a class="footnoteLink" href="#note_LCL368_214_1" id="target_note_LCL368_214_1"><sup>1</sup></a> Atheniensis nuper occupatam <span class="sc">ii</span> milium Persarum praesidio tenebat; sed, cum obsidionem tolerare non posset, urbe tradita, pactus ut incolumi abire liceret, Imbrum petit. Deditis Macedones pepercerunt.</p>
<p>VI. Dareus, desperata pace quam per litteras legatosque impetrari posse crediderat, ad reparandas vires bellumque impigre renovandum intendit animum. <span class="br"></span><span class="lineNumber">2</span><span class="br"></span>Duces ergo copiarum Babyloniam convenire, Bessum quoque, Bactrianorum praetorem, quam<a class="footnoteLink" href="#note_LCL368_214_2" id="target_note_LCL368_214_2"><sup>2</sup></a> maximo posset exercitu coacto, descendere ad se <span class="br"></span><span class="lineNumber">3</span><span class="br"></span>iubet. Sunt autem Bactriani inter illas gentes promptissimi, horridis ingeniis multumque a Persarum luxu abhorrentibus; siti haud procul Scytharum, bellicosissima gente et rapto vivere assueta, semper in <span class="br"></span><span class="lineNumber">4</span><span class="br"></span>armis erant. Sed Bessus, suspecta perfidia haud sane aequo animo in secundo se continens gradu, regem terrebat; nam cum regnum affectaret, proditio, qua sola id assequi poterat, timebatur.</p>
<span class="br"></span><span class="lineNumber">5</span><span class="br"></span><p>Ceterum Alexander, quam regionem Dareus petisset omni cura vestigans, tamen explorare non poterat more quodam Persarum arcana regum mira celantium <span class="br"></span><span class="lineNumber">6</span><span class="br"></span>fide; non metus, non spes elicit vocem qua prodantur occulta. Vetus disciplina regum silentium vitae periculo sanxerat; lingua gravius castigatur







</p></section><notes><section class="footnotes"><ul><li class="note" id="note_LCL368_214_1"><a class="footnoteCrossrefLink" href="#target_note_LCL368_214_1" title="Click to highlight in text"><sup class="lineRef">1</sup>Chares <span class="italic">Vindelinus;</span> cares <span class="italic">A.</span></a></li><script type="text/javascript">document.getElementById('note_LCL368_214_1').style.display = "none";</script><li class="note" id="note_LCL368_214_2"><a class="footnoteCrossrefLink" href="#target_note_LCL368_214_2" title="Click to highlight in text"><sup class="lineRef">2</sup>praetorem, quam <span class="italic">Gronov;</span> per quam <span class="italic">A.</span></a></li><script type="text/javascript">document.getElementById('note_LCL368_214_2').style.display = "none";</script></ul></section></notes></section>