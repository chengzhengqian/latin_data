<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span> calcari quidem concitari potest.” Bessus et ingenio et multo mero ferox, adeo exarsit ut vix<a class="footnoteLink" href="#note_LCL369_156_1" id="target_note_LCL369_156_1"><sup>1</sup></a> ab amicis quo minus occideret eum—nam strinxerat quoque acinacem—contineretur. Certe convivio prosiluit haudquaquam potens mentis. Gobares inter tumultum elapsus ad Alexandrum transfugit.</p>
<span class="br"></span><span class="lineNumber">20</span><span class="br"></span><p><span class="sc">viii</span> milia Bactrianorum habebat armata Bessus. Quae quamdiu propter caeli intemperiem Indiam potius Macedonas petituros crediderant, oboedienter imperata fecerunt; postquam adventare Alexandrum compertum est, in suos quisque vicos dilapsi, <span class="br"></span><span class="lineNumber">21</span><span class="br"></span> Bessum reliquerunt. Ille cum clientium manu, qui non mutaverant fidem, Oxo<a class="footnoteLink" href="#note_LCL369_156_2" id="target_note_LCL369_156_2"><sup>2</sup></a> amne superato, exustisque navigiis quibus transierat, ne isdem hostis uteretur, novas copias in Sogdianis contrahebat.</p>
<span class="br"></span><span class="lineNumber">22</span><span class="br"></span><p>Alexander Causcasum quidem, ut supra dictum est, transierat, sed inopia frumenti quoque prope ad <span class="br"></span><span class="lineNumber">23</span><span class="br"></span> famem ventum erat. Suco ex sesima<a class="footnoteLink" href="#note_LCL369_156_3" id="target_note_LCL369_156_3"><sup>3</sup></a> expresso haud secus quam oleo artus perunguebant, sed huius suci ducenis quadragenis denariis amphorae singulae, mellis denariis trecenis nonagenis, trecenis vini aestimabantur; tritici nihil aut admodum exiguum <span class="br"></span><span class="lineNumber">24</span><span class="br"></span> reperiebatur. Siros vocabant barbari, quos ita sollerter abscondunt, ut nisi qui defoderunt invenire non possint; in his conditae fruges erant. In quarum penuria milites fluviatili pisce et herbis sustinebantur. <span class="br"></span><span class="lineNumber">25</span><span class="br"></span> Iamque haec ipsa alimenta defecerant, cum iumenta 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_156_1"><a class="footnoteCrossrefLink" href="#target_note_LCL369_156_1" title="Click to highlight in text"><sup class="lineRef">1</sup>vix <span class="italic">I;</span> vis <span class="italic">A.</span></a></li><script type="text/javascript">document.getElementById('note_LCL369_156_1').style.display = "none";</script><li class="note inline" id="note_LCL369_156_2"><a class="footnoteCrossrefLink" href="#target_note_LCL369_156_2" title="Click to highlight in text"><sup class="lineRef">2</sup>Oxo <span class="italic">Lauer;</span> mox <span class="italic">A.</span></a></li><script type="text/javascript">document.getElementById('note_LCL369_156_2').style.display = "none";</script><li class="note" id="note_LCL369_156_3"><a class="footnoteCrossrefLink" href="#target_note_LCL369_156_3" title="Click to highlight in text"><sup class="lineRef">3</sup>sesima <span class="italic">Hedicke</span> (<span class="italic">perhaps</span> sesama, <span class="italic">Plin.</span> N.H. <span class="italic">xviii. 10. 22</span>); sesema <span class="italic">A.</span></a></li><script type="text/javascript">document.getElementById('note_LCL369_156_3').style.display = "none";</script></ul></section></notes></section>