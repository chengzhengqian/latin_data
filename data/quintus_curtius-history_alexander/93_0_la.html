<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>urebat. Ac primo, caligine quam fumus effuderat obscurante lucem, insidiarum metu substitit, deinde ut speculatores praemissi tuta omnia nuntiaverunt, paucos equitum ad temptandum vadum fluminis praemisit. Cuius altitudo primo summa equorum pectora, mox, utin medium alveum ventum est, cervices <span class="br"></span><span class="lineNumber">16</span><span class="br"></span>quoque aequabat. Nec sane alius amnis<a class="footnoteLink" href="#note_LCL368_248_1" id="target_note_LCL368_248_1"><sup>1</sup></a> ad Orientis plagam tam violentus invehitur, multorum torrentium non aquas solum, sed etiam saxa secum trahens. Itaque a celeritate qua defluit Tigri nomen est inditum, quia Persica lingua tigrin sagittam appellant.</p>
<span class="br"></span><span class="lineNumber">17</span><span class="br"></span><p>Igitur pedes, velut divisus in cornua circumdato equitatu, levatis super capita armis, haud aegre ad <span class="br"></span><span class="lineNumber">18</span><span class="br"></span>ipsum alveum penetrat. Primus inter pedites rex egressus in ripam, vadum militibus manu, quando vox exaudiri non poterat, ostendit. Sed gradum firmare vix poterant, cum modo saxa lubrica vestigium fallerent, modo rapidior unda subduceret. <span class="br"></span><span class="lineNumber">19</span><span class="br"></span>Praecipuus erat labor eorum qui humeris onera portabant; quippe cum semetipsos regere non possent, in rapidos gurgites incommodo onere auferebantur, et dum sua quisque spolia consequi studet, maior inter ipsos quam cum amni orta luctatio est, cumulique





</p></section><notes><section class="footnotes"><ul><li class="note" id="note_LCL368_248_1"><a class="footnoteCrossrefLink" href="#target_note_LCL368_248_1" title="Click to highlight in text"><sup class="lineRef">1</sup>amnis <span class="italic">added by Eberhard.</span></a></li><script type="text/javascript">document.getElementById('note_LCL368_248_1').style.display = "none";</script></ul></section></notes></section>