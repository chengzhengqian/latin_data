<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">


legatos allocutus Herculi, quem praecipue Tyrii <span class="br"></span><span class="lineNumber">3</span><span class="br"></span>colerent, sacrificare velle se dixit; Macedonum reges credere ab illo deo ipsos<a class="footnoteLink" href="#note_LCL368_176_1" id="target_note_LCL368_176_1"><sup>1</sup></a> genus ducere, se vero ut id <span class="br"></span><span class="lineNumber">4</span><span class="br"></span>faceret etiam oraculo monitum. Legati respondent esse templum Herculis extra urbem in ea sede quam Palaetyron ipsi vocent; ibi regem deo sacrum rite <span class="br"></span><span class="lineNumber">5</span><span class="br"></span>facturum. Non tenuit iram, euius alioqui potens non erat. Itaque: “Vos quidem,” inquit, “fiducia loci, quod insulam incolitis, pedestrem hunc exercitum spernitis, sed brevi ostendam in continenti vos esse. Proinde sciatis licet aut intraturum me urbem aut oppugnaturum.”</p>
<span class="br"></span><span class="lineNumber">6</span><span class="br"></span><p>Cum hoc responso dimissi suos<a class="footnoteLink" href="#note_LCL368_176_2" id="target_note_LCL368_176_2"><sup>2</sup></a> monere coeperunt ut regem, quem Syria, quem Phoenice recepisset, ipsi <span class="br"></span><span class="lineNumber">7</span><span class="br"></span>quoque urbem intrare paterentur. At illi, loco satis fisi, obsidionem ferre decreverant. Namque urbem a continenti quattuor stadiorum fretum dividit, Africo maxime obiectum crebros ex alto fluctus in <span class="br"></span><span class="lineNumber">8</span><span class="br"></span>litus evolventi.<a class="footnoteLink" href="#note_LCL368_176_3" id="target_note_LCL368_176_3"><sup>3</sup></a> Nec accipiendo operi, quo Macedones continenti insulam iungere parabant, quicquam magis quam ille ventus obstabat. Quippe vix leni et tranquillo mari moles agi possunt, Africus vero prima quaeque congesta pulsu inlisi maris<a class="footnoteLink" href="#note_LCL368_176_4" id="target_note_LCL368_176_4"><sup>4</sup></a> subruit, nec ulla tam firma moles est, quam non exedant undae et per nexus<a class="footnoteLink" href="#note_LCL368_176_5" id="target_note_LCL368_176_5"><sup>5</sup></a> operum manantes et, ubi acrior flatus existit,










</p></section><notes><section class="footnotes"><ul><li class="note" id="note_LCL368_176_1"><a class="footnoteCrossrefLink" href="#target_note_LCL368_176_1" title="Click to highlight in text"><sup class="lineRef">1</sup>ipsos <span class="italic">C;</span> ipso <span class="italic">P.</span></a></li><script type="text/javascript">document.getElementById('note_LCL368_176_1').style.display = "none";</script><li class="note" id="note_LCL368_176_2"><a class="footnoteCrossrefLink" href="#target_note_LCL368_176_2" title="Click to highlight in text"><sup class="lineRef">2</sup>dimissi suos <span class="italic">Orelli;</span> demissos <span class="italic">A.</span></a></li><script type="text/javascript">document.getElementById('note_LCL368_176_2').style.display = "none";</script><li class="note" id="note_LCL368_176_3"><a class="footnoteCrossrefLink" href="#target_note_LCL368_176_3" title="Click to highlight in text"><sup class="lineRef">3</sup>evolventi <span class="italic">Hedicke;</span> euoluit <span class="italic">A.</span></a></li><script type="text/javascript">document.getElementById('note_LCL368_176_3').style.display = "none";</script><li class="note" id="note_LCL368_176_4"><a class="footnoteCrossrefLink" href="#target_note_LCL368_176_4" title="Click to highlight in text"><sup class="lineRef">4</sup>inlisi maris <span class="italic">I</span>; inlisia mari <span class="italic">V;</span> inlis*a mari <span class="italic">P;</span> inlisa mari <span class="italic">BFL.</span></a></li><script type="text/javascript">document.getElementById('note_LCL368_176_4').style.display = "none";</script><li class="note" id="note_LCL368_176_5"><a class="footnoteCrossrefLink" href="#target_note_LCL368_176_5" title="Click to highlight in text"><sup class="lineRef">5</sup>per nexus <span class="italic">I</span>; perenixus <span class="italic">C;</span> pernixus <span class="italic">P m. pr.</span></a></li><script type="text/javascript">document.getElementById('note_LCL368_176_5').style.display = "none";</script></ul></section></notes></section>