<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
utroque impetrato: “Cratere,”<a class="footnoteLink" href="#note_LCL369_104_1" id="target_note_LCL369_104_1"><sup>1</sup></a> inquit, “dic quid <span class="br"></span><span class="lineNumber">19</span><span class="br"></span> me velis dicere.” Illo indignante ludificari eum rursusque revocante tortores tempus petere coepit dum reciperet spiritum, cuncta quae sciret indicaturus. <span class="br"></span><span class="lineNumber">20</span><span class="br"></span> Interim equites, nobilissimus quisque et ii maxime qui Parmenionem propinqua cognatione contingebant, postquam Philotan torqueri fama vulgaverat, legem Macedonum veriti, qua cautum erat ut propinqui eorum qui regi insidiati essent cum ipsis necarentur, alii se interficiunt, alii in devios montes vastasque solitudines fugiunt, ingenti per tota castra terrore diffuso, donec rex, tumultu cognito, legem se de<a class="footnoteLink" href="#note_LCL369_104_2" id="target_note_LCL369_104_2"><sup>2</sup></a> supplicio coniunctorum sontibus remittere edixit.</p>
<span class="br"></span><span class="lineNumber">21</span><span class="br"></span><p>Philotas verone an mendacio liberare se a cruciatu voluerit anceps coniectura est, quoniam et vera confessis et falsa dicentibus idem doloris finis ostenditur. <span class="br"></span><span class="lineNumber">22</span><span class="br"></span> Ceterum: “Pater,” inquit, “meus Hegelocho quam familiariter usus sit non ignoratis; illum dico Hegelochum qui in acie cecidit; omnium malorum nobis <span class="br"></span><span class="lineNumber">23</span><span class="br"></span> is<a class="footnoteLink" href="#note_LCL369_104_3" id="target_note_LCL369_104_3"><sup>3</sup></a> fuit causa. Nam cum primum Iovis filium se salutari iussit rex, id indigne ferens ille: ‘Hunc igitur regem agnoscimus,’ inquit, ‘qui Philippum dedignatur patrem? Actum est de nobis si ista <span class="br"></span><span class="lineNumber">24</span><span class="br"></span> perpeti possumus. Non homines solum sed etiam deos despicit qui postulat deus credi. Amisimus Alexandrum, amisimus regem; incidimus in superbiam 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_104_1"><a class="footnoteCrossrefLink" href="#target_note_LCL369_104_1" title="Click to highlight in text"><sup class="lineRef">1</sup>Cratere <span class="italic">Zumpt;</span> cratero <span class="italic">A.</span></a></li><script type="text/javascript">document.getElementById('note_LCL369_104_1').style.display = "none";</script><li class="note" id="note_LCL369_104_2"><a class="footnoteCrossrefLink" href="#target_note_LCL369_104_2" title="Click to highlight in text"><sup class="lineRef">2</sup>de <span class="italic">added by Scheffer.</span></a></li><script type="text/javascript">document.getElementById('note_LCL369_104_2').style.display = "none";</script><li class="note" id="note_LCL369_104_3"><a class="footnoteCrossrefLink" href="#target_note_LCL369_104_3" title="Click to highlight in text"><sup class="lineRef">3</sup>is <span class="italic">added by Vogel; A omits.</span></a></li><script type="text/javascript">document.getElementById('note_LCL369_104_3').style.display = "none";</script></ul></section></notes></section>