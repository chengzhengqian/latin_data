<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">26</span><span class="br"></span><p>Tandem expectata lux omnia quae terribiliora nox. fecerat minuit; circumiri brevi spatio poterat eluvies, <span class="br"></span><span class="lineNumber">27</span><span class="br"></span>et sibi quisque dux itineris coeperat fieri. Evadunt ergo in editum verticem; ex quo hostium statione conspecta, strenue armati a tergo se ostendunt nihil tale metuentibus. Quorum pauci, qui congredi ausi <span class="br"></span><span class="lineNumber">28</span><span class="br"></span>erant, caesi sunt. Itaque hinc morientium gemitus, hinc ad suos recurrentium miserabilis facies integros quoque, antequam discrimen experirentur, in fugam <span class="br"></span><span class="lineNumber">29</span><span class="br"></span>avertit. Fremitu deinde in castra quis Craterus praesidebat illato, ad occupandas angustias in quibus <span class="br"></span><span class="lineNumber">30</span><span class="br"></span>pridie haeserant miles educitur. Simul et Philotas cum Polyperconte Amyntaque et Coeno diversum iter ingredi iussus, alium terrorem intulit barbaris. <span class="br"></span><span class="lineNumber">31</span><span class="br"></span>Undique ergo Macedonum armis fulgentibus, ancipiti malo oppressi memorabile tamen proelium edunt. Ut opinor, ignaviam quoque necessitas acuit, et saepe <span class="br"></span><span class="lineNumber">32</span><span class="br"></span>desperatio spei causa est. Nudi complectebantur armatos et ingenti corporum mole secum ad terram detrahentes, ipsorum telis plerosque fodiebant.</p>
<span class="br"></span><span class="lineNumber">33</span><span class="br"></span><p>Ariobarzanes tamen, XL ferme equitibus et v milibus peditum stipatus, per mediam aciem Macedonum cum multo suorum atque hostium sanguine erupit,


</p></section><notes></notes></section>