<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
ea libertate quam interrogando fecisti; neminem me fortiorem esse censebam. Meas enim noveram vires, nondum expertus tuas; fortiorem esse te belli docuit eventus. Sed ne sic quidem <span class="br"></span><span class="lineNumber">43</span><span class="br"></span> parum felix sum, secundus tibi.” Rursus interrogatus quid ipse victorem statuere debere censeret: “Quod hic,” inquit, “dies tibi suadet, quo<a class="footnoteLink" href="#note_LCL369_358_1" id="target_note_LCL369_358_1"><sup>1</sup></a> expertus <span class="br"></span><span class="lineNumber">44</span><span class="br"></span> es quam caduca felicitas esset.” Plus monendo profecit quam si precatus esset; quippe magnitudinem animi eius interritam ac ne fortuna<a class="footnoteLink" href="#note_LCL369_358_2" id="target_note_LCL369_358_2"><sup>2</sup></a> quidem infractam non misericordia modo, sed etiam honore <span class="br"></span><span class="lineNumber">45</span><span class="br"></span> excipere dignatus est. Aegrum curavit haud secus quam si pro ipso pugnasset; confirmatum contra spem omnium, in amicorum numerum recepit, mox <span class="br"></span><span class="lineNumber">46</span><span class="br"></span> donavit ampliore regno quam tenuit. Nec sane quicquam ingenium eius solidius aut constantius habuit quam admirationem verae laudis et gloriae; simplicius tamen famam aestimabat in hoste quam in cive. Quippe a suis credebat magnitudinem suam destrui posse, eandem clariorem fore, quo maiores fuissent quos ipse vicisset.</p>
</section><notes><section class="footnotes"><ul><li class="note" id="note_LCL369_358_1"><a class="footnoteCrossrefLink" href="#target_note_LCL369_358_1" title="Click to highlight in text"><sup class="lineRef">1</sup>quo <span class="italic">Lauer;</span> quod <span class="italic">A.</span></a></li><script type="text/javascript">document.getElementById('note_LCL369_358_1').style.display = "none";</script><li class="note" id="note_LCL369_358_2"><a class="footnoteCrossrefLink" href="#target_note_LCL369_358_2" title="Click to highlight in text"><sup class="lineRef">2</sup>fortuna <span class="italic">Giunta;</span> fortunam <span class="italic">A.</span></a></li><script type="text/javascript">document.getElementById('note_LCL369_358_2').style.display = "none";</script></ul></section></notes></section>