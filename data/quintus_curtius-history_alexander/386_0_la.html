<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
spectatae virtutis elegerant; qui sub radicibus montis castra posuit lateque ignes, ut speciem multitudinis augeret, ostendit, clamore quoque ac sui moris ululatu identidem acquiescentes Macedonas <span class="br"></span><span class="lineNumber">25</span><span class="br"></span> frustra terrere conatus. Iam lux appetebat, cum rex fiduciae ac spei plenus alacres milites arma capere et exire in aciem iubet. Sed—haud<a class="footnoteLink" href="#note_LCL369_402_1" id="target_note_LCL369_402_1"><sup>1</sup></a> traditur metune an oborta seditione inter ipsos—subito profugerunt barbari certe et<a class="footnoteLink" href="#note_LCL369_402_2" id="target_note_LCL369_402_2"><sup>2</sup></a> avios montes et impeditos occupaverunt. Quorum agmen rex frustra persecutus, impedimenta cepit.</p>
<span class="br"></span><span class="lineNumber">26</span><span class="br"></span><p>Perventum deinde est ad oppidum Sudracarum, in quod plerique confugerant, haud maiore fiducia <span class="br"></span><span class="lineNumber">27</span><span class="br"></span> moenium quam armorum. Iam admovebat rex, cum vates monere eum coepit, ne committeret aut certe differret obsidionem; vitae eius periculum <span class="br"></span><span class="lineNumber">28</span><span class="br"></span> ostendi. Rex Demophontem—is namque vates erat—intuens: “Si quis,” inquit, “te arti tuae intentum et exta spectantem sic interpellet, non dubitem quin <span class="br"></span><span class="lineNumber">29</span><span class="br"></span> incommodus ac molestus videri tibi possit.” Et cum ille ita prorsus futurum respondisset: “Censesne,” inquit, “tantas res, non pecudum fibras ante oculos habenti ullum esse maius impedimentum quam <span class="br"></span><span class="lineNumber">30</span><span class="br"></span> vatem superstitione captum?” Nec diutius quam respondit moratus, admoveri iubet scalas, cunctantibusque ceteris, evadit in murum. Angusta muri 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_402_1"><a class="footnoteCrossrefLink" href="#target_note_LCL369_402_1" title="Click to highlight in text"><sup class="lineRef">1</sup>haud <span class="italic">Acidalius; ut A.</span></a></li><script type="text/javascript">document.getElementById('note_LCL369_402_1').style.display = "none";</script><li class="note inline" id="note_LCL369_402_2"><a class="footnoteCrossrefLink" href="#target_note_LCL369_402_2" title="Click to highlight in text"><sup class="lineRef">2</sup>et <span class="italic">added by Hedicke.</span></a></li><script type="text/javascript">document.getElementById('note_LCL369_402_2').style.display = "none";</script></ul></section></notes></section>