<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
inquit, “adventu magis hostium, ut iam in vallo consisterent, sollicitos esse quam cura salutis <span class="br"></span><span class="lineNumber">7</span><span class="br"></span> tuae, ut nunc est, tibi vilis? Quantalibet vis omnium gentium conspiret in nos, impleat armis virisque totum orbem, classibus maria consternat, invisitatas <span class="br"></span><span class="lineNumber">8</span><span class="br"></span> beluas inducat, tu nos praestabis invictos. Sed quis deorum hoc Macedoniae columen ac sidus diuturnum fore polliceri potest, cum tam avide manifestis periculis offeras corpus, oblitus tot civium animas trahere <span class="br"></span><span class="lineNumber">9</span><span class="br"></span> te in casum? Quis enim tibi superstes aut optat esse aut potest? Eo pervenimus auspicium atque imperium secuti tuum, unde nisi te reduce nulli ad penates suos iter est.</p>
<span class="br"></span><span class="lineNumber">10</span><span class="br"></span><p>“Quodsi adhuc de Persidis regno cum Dareo dimicares, etsi nemo vellet, tamen ne admirari quidem posset tam promptae esse te ad omne discrimen audaciae; nam ubi paria sunt periculum ac praemium, et secundis rebus amplior fructus est et adversis <span class="br"></span><span class="lineNumber">11</span><span class="br"></span> solacium maius. Tuo vero capite ignobilem vicum emi quis ferat, non tuorum modo militum, sed ullius gentis barbarae civis qui tuam magnitudinem <span class="br"></span><span class="lineNumber">12</span><span class="br"></span> novit? Horret animus cogitationem rei, quam paulo ante vidimus. Eloqui timeo invicti corporis spolia inertissimas manus fuisse infecturas,<a class="footnoteLink" href="#note_LCL369_416_1" id="target_note_LCL369_416_1"><sup>1</sup></a> nisi te interceptum misericors in nos Fortuna servasset.</p>
<p>“Totidem proditores, totidem desertores sumus, <span class="br"></span><span class="lineNumber">13</span><span class="br"></span> quot te non potuimus persequi. Universos licet 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_416_1"><a class="footnoteCrossrefLink" href="#target_note_LCL369_416_1" title="Click to highlight in text"><sup class="lineRef">1</sup>infecturas <span class="italic">Zumpt;</span> iniecturas <span class="italic">A.</span></a></li><script type="text/javascript">document.getElementById('note_LCL369_416_1').style.display = "none";</script></ul></section></notes></section>