<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
postquam barbari, in fugam effusi, deseruere silvas, animus, qui in ardore pugnae corpus sustentaverat, liquit, subitoque ex omnibus membris profuso sudore, <span class="br"></span><span class="lineNumber">39</span><span class="br"></span> arboris proximae stipiti se applicuit. Deinde ne illo quidem adminiculo sustinente, manibus regis exceptus <span class="br"></span><span class="lineNumber">40</span><span class="br"></span> est; inter quas collapsus exstinguitur. Maestum regem alius haud levis dolor excepit. Erigyius inter claros duces fuerat; quem exstinctum esse paulo ante quam reverteretur in castra cognovit. Utriusque funus omni apparatu atque honore celebratum est.</p>
<p>III. Dahas deinde statuerat petere; ibi namque Spitamenen esse cognoverat. Sed hanc quoque expeditionem, ut pleraque alia, fortuna, indulgendo <span class="br"></span><span class="lineNumber">2</span><span class="br"></span> ei numquam fatigata, pro absente transegit. Spitamenes uxoris immodico amore flagrabat, quam aegre fugam<a class="footnoteLink" href="#note_LCL369_258_1" id="target_note_LCL369_258_1"><sup>1</sup></a> et nova subinde exsilia tolerantem, in omne discrimen comitem trahebat. Illa, malis fatigata, identidem muliebres adhibere blanditias, ut tandem fugam sisteret victorisque Alexandri clementiam <span class="br"></span><span class="lineNumber">3</span><span class="br"></span> expertus placaret, quem effugere non posset. Tres adulti erant liberi ex eo geniti; quos cum pectori patris admovisset, ut saltem eorum misereri vellet orabat: et, quo efficaciores essent preces, haud <span class="br"></span><span class="lineNumber">4</span><span class="br"></span> procul erat Alexander. Ille se prodi, non moneri ratus, et formae profecto fiducia cupere eam quam primum dedi Alexandra, acinacem strinxit, percussurus 


</p></section><notes><section class="footnotes"><ul><li class="note" id="note_LCL369_258_1"><a class="footnoteCrossrefLink" href="#target_note_LCL369_258_1" title="Click to highlight in text"><sup class="lineRef">1</sup>aegre fugam <span class="italic">Giunta;</span> aegram fuga <span class="italic">A.</span></a></li><script type="text/javascript">document.getElementById('note_LCL369_258_1').style.display = "none";</script></ul></section></notes></section>