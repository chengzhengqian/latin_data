<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

inustisque barbararum litterarum notis, in longum sui ludibrium reservaverant et, cum se quoque alienae dicionis esse cernerent, volentes regi <span class="br"></span><span class="lineNumber">7</span><span class="br"></span>occurrere non prohibuerant. Invisitata simulacra, non homines videbantur, nec quicquam in illis praeter vocem poterat agnosci; plures igitur lacrimas commovere quam profuderant ipsi. Quippe in tam multiplici variaque fortuna singulorum intuentibus similes quidem, sed tamen dispares poenas, quis <span class="br"></span><span class="lineNumber">8</span><span class="br"></span>maxime miserabilis esset, liquere non poterat; ut vero Iovem illi tandem, Graeciae ultorem, aperuisse oculos conclamavere, omnes pari supplicio affecti sibi videbantur.</p>
<p>Rex abstersis quas profuderat lacrimis, bonum habere animum iubet, visuros urbes suas coniugesque, <span class="br"></span><span class="lineNumber">9</span><span class="br"></span>et castra ibi<a class="footnoteLink" href="#note_LCL368_372_1" id="target_note_LCL368_372_1"><sup>1</sup></a> duo ab urbe stadia communit. Graeci excesserant vallo deliberaturi quid potissimum a rege peterent; cumque aliis sedem in Asia rogare, aliis reverti domos placeret, Euctemon Cymaeus ita <span class="br"></span><span class="lineNumber">10</span><span class="br"></span>locutus ad eos fertur: “Ei, qui modo etiam ad opem petendam ex tenebris et carcere procedere erubuimus, ut nunc est, supplicia nostra—quorum nos pudeat magis an paeniteat, incertum est—ostentare <span class="br"></span><span class="lineNumber">11</span><span class="br"></span>Graeciae velut laetum spectaculum cupimus. Atqui optime miserias ferunt qui abscondunt, nec ulla tam familiaris est infelicibus patria quam solitudo et status prioris oblivio. Nam qui multum in suorum



</p></section><notes><section class="footnotes"><ul><li class="note" id="note_LCL368_372_1"><a class="footnoteCrossrefLink" href="#target_note_LCL368_372_1" title="Click to highlight in text"><sup class="lineRef">1</sup>ibi <span class="italic">Hedicke</span>; in <span class="italic">A</span>.</a></li><script type="text/javascript">document.getElementById('note_LCL368_372_1').style.display = "none";</script></ul></section></notes></section>