<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

coniuges liberosque devehendos Carthaginem tradiderunt, fortius quidquid accideret laturi, si carissimam sui partem extra sortem communis periculi habuissent. <span class="br"></span><span class="lineNumber">21</span><span class="br"></span>Cumque unus e civibus in contione indicasset, oblatam esse per somnum sibi speciem Apollinis, quem eximia religione colerent, urbem deserentis molemque a Macedonibus in salo iactam in silvestrem <span class="br"></span><span class="lineNumber">22</span><span class="br"></span>saltum esse mutatam, quamquam auctor levis erat, tamen ad deteriora credenda proni metu aurea catena devinxere simulacrum araeque Herculis, cuius numini urbem dicaverant, inseruere vinculum quasi illo deo Apollinem retenturo. Syracusis id simulacrum devexerant Poeni et in maiore locaverant patria multisque aliis spoliis urbium a semet captarum non Carthaginem magis quam Tyrum ornaverant.</p>
<span class="br"></span><span class="lineNumber">23</span><span class="br"></span><p>Sacrum quoque, quod equidem dis minime cordi esse crediderim, multis saeculis intermissum repetendi<a class="footnoteLink" href="#note_LCL368_194_1" id="target_note_LCL368_194_1"><sup>1</sup></a> auctores quidam erant, ut ingenuus puer Saturno immolaretur—quod sacrilegium verius quam sacrum Carthaginienses a conditoribus traditum usque ad excidium urbis suae fecisse dicuntur—, ac nisi seniores obstitissent, quorum consilio cuncta agebantur, <span class="br"></span><span class="lineNumber">24</span><span class="br"></span>humanitatem dira superstitio vicisset. Ceterum efficacior omni<a class="footnoteLink" href="#note_LCL368_194_2" id="target_note_LCL368_194_2"><sup>2</sup></a> arte necessitas non usitata modo prae­sidia,









</p></section><notes><section class="footnotes"><ul><li class="note" id="note_LCL368_194_1"><a class="footnoteCrossrefLink" href="#target_note_LCL368_194_1" title="Click to highlight in text"><sup class="lineRef">1</sup>repetendi <span class="italic">Giunta;</span> repentes <span class="italic">PF m. pr.;</span> repetentas <span class="italic">C;</span> repetens <span class="italic">B m. pr.</span></a></li><script type="text/javascript">document.getElementById('note_LCL368_194_1').style.display = "none";</script><li class="note" id="note_LCL368_194_2"><a class="footnoteCrossrefLink" href="#target_note_LCL368_194_2" title="Click to highlight in text"><sup class="lineRef">2</sup>efficacior omni <span class="italic">I</span>; efficatior omni (-or omni <span class="italic">in ras.) BF;</span> efficacio omni <span class="italic">V;</span> efficacio romani <span class="italic">LP m. pr.</span></a></li><script type="text/javascript">document.getElementById('note_LCL368_194_2').style.display = "none";</script></ul></section></notes></section>