<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
amplior ceteris, silvestris eadem et tegendis insidiis apta, fossa quoque praealta haud procul ripa quam tenebat ipse non pedites modo sed etiam cum equis <span class="br"></span><span class="lineNumber">18</span><span class="br"></span> viros poterat abscondere; igitur ut a custodia huius opportunitatis oculos hostium averteret, Ptolomaeum omnibus turmis obequitare iussit procul insula et subinde Indos clamore terrere, quasi flumen transnaturus <span class="br"></span><span class="lineNumber">19</span><span class="br"></span> foret. Per complures dies Ptolomaeus id fecit eoque consilio Porum quoque agmen suum ei parti quam se petere simulabat coegit advertere. Iam <span class="br"></span><span class="lineNumber">20</span><span class="br"></span> extra conspectum hostis insula erat. Alexander in diversa parte ripae statui suum tabernaculum iussit assuetamque comitari ipsum cohortem ante id tabernaculum stare et omnem apparatum regiae magnificentiae <span class="br"></span><span class="lineNumber">21</span><span class="br"></span> hostium oculis de industria ostendi. Attalum etiam, aequalem sibi et haud disparem habitu oris et corporis, utique cum procul viseretur, veste regia exornat, praebiturum speciem ipsum regem illi ripae praesidere nec cogitare<a class="footnoteLink" href="#note_LCL369_342_1" id="target_note_LCL369_342_1"><sup>1</sup></a> de transitu.</p>
<span class="br"></span><span class="lineNumber">22</span><span class="br"></span><p>Huius consilii effectum primo morata tempestas est, mox adiuvit, incommoda quoque ad bonos eventus <span class="br"></span><span class="lineNumber">23</span><span class="br"></span> vertente Fortuna. Traicere amnem cum ceteris copiis in regionem insulae de qua ante dictum est parabat, averso hoste in eos, qui cum Ptolomaeo inferiorem obsederant ripam, cum procella imbrem <span class="br"></span><span class="lineNumber">24</span><span class="br"></span> vix sub tectis tolerabilem effundit. Obrutique 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_342_1"><a class="footnoteCrossrefLink" href="#target_note_LCL369_342_1" title="Click to highlight in text"><sup class="lineRef">1</sup>cogitare <span class="italic">Vogel;</span> agitare <span class="italic">A.</span></a></li><script type="text/javascript">document.getElementById('note_LCL369_342_1').style.display = "none";</script></ul></section></notes></section>