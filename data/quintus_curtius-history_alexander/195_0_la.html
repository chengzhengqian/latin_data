<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span> fraude subtracta est. Oxydates<a class="footnoteLink" href="#note_LCL369_20_1" id="target_note_LCL369_20_1"><sup>1</sup></a> erat nobilis Perses, qui a Dareo capitali supplicio destinatus, cohibebatur in vinculis; huic liberato satrapeam Mediae attribuit fratremque Darei recepit in cohortem amicorum, omni vetustae claritatis<a class="footnoteLink" href="#note_LCL369_20_2" id="target_note_LCL369_20_2"><sup>2</sup></a> honore servato.</p>
<span class="br"></span><span class="lineNumber">12</span><span class="br"></span><p>Hinc in Parthienen perventum est, tunc ignobilem gentem, nunc caput omnium qui post Euphraten et <span class="br"></span><span class="lineNumber">13</span><span class="br"></span> Tigrim amnes siti Rubro mari terminantur. Scythae regionem campestrem ac fertilem occupaverant,<a class="footnoteLink" href="#note_LCL369_20_3" id="target_note_LCL369_20_3"><sup>3</sup></a> graves adhuc accolae. Sedes habent et in Europa et in Asia; qui super Bosphorum colunt asscribuntur Asiae, at qui in Europa sunt a laevo Thraciae latere ad Borysthenem atque inde ad Tanaim recta plaga <span class="br"></span><span class="lineNumber">14</span><span class="br"></span> attinent. Tanais Europam et Asiam medius interfluit. Nec dubitatur, quin Scythae qui Parthos condidere non a Bosphoro, sed ex Europae regione penetraverint.</p>
<span class="br"></span><span class="lineNumber">15</span><span class="br"></span><p>Urbs erat ea tempestate clara Hecatompylos,<a class="footnoteLink" href="#note_LCL369_20_4" id="target_note_LCL369_20_4"><sup>4</sup></a> condita a Graecis; ibi stativa rex habuit commeatibus undique advectis. Itaque rumor, otiosi militis vitium, sine auctore percrebruit,<a class="footnoteLink" href="#note_LCL369_20_5" id="target_note_LCL369_20_5"><sup>5</sup></a> regem contentum rebus quas gessisset in Macedoniam protinus redire statuisse. 









<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_20_1"><a class="footnoteCrossrefLink" href="#target_note_LCL369_20_1" title="Click to highlight in text"><sup class="lineRef">1</sup>Oxydates <span class="italic">Aldus;</span> oxidates <span class="italic">A.</span></a></li><script type="text/javascript">document.getElementById('note_LCL369_20_1').style.display = "none";</script><li class="note" id="note_LCL369_20_2"><a class="footnoteCrossrefLink" href="#target_note_LCL369_20_2" title="Click to highlight in text"><sup class="lineRef">2</sup>claritatis <span class="italic">I;</span> caritatis <span class="italic">A.</span></a></li><script type="text/javascript">document.getElementById('note_LCL369_20_2').style.display = "none";</script><li class="note" id="note_LCL369_20_3"><a class="footnoteCrossrefLink" href="#target_note_LCL369_20_3" title="Click to highlight in text"><sup class="lineRef">3</sup>occupaverant <span class="italic">Hedicke;</span> occupauerunt <span class="italic">A.</span></a></li><script type="text/javascript">document.getElementById('note_LCL369_20_3').style.display = "none";</script><li class="note" id="note_LCL369_20_4"><a class="footnoteCrossrefLink" href="#target_note_LCL369_20_4" title="Click to highlight in text"><sup class="lineRef">4</sup>Hecatompylos <span class="italic">J. Froben;</span> haecathouphilos <span class="italic">A.</span></a></li><script type="text/javascript">document.getElementById('note_LCL369_20_4').style.display = "none";</script><li class="note" id="note_LCL369_20_5"><a class="footnoteCrossrefLink" href="#target_note_LCL369_20_5" title="Click to highlight in text"><sup class="lineRef">5</sup>percrebruit <span class="italic">Zarotus;</span> percrebuit <span class="italic">A.</span></a></li><script type="text/javascript">document.getElementById('note_LCL369_20_5').style.display = "none";</script></ul></section></notes></section>