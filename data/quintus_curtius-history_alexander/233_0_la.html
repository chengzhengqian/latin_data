<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
in vinculis, dum consulitur Hammo, num<a class="footnoteLink" href="#note_LCL369_96_1" id="target_note_LCL369_96_1"><sup>1</sup></a> arcanum et occultum scelus inierim.<a class="footnoteLink" href="#note_LCL369_96_2" id="target_note_LCL369_96_2"><sup>2</sup></a> Qui regem nostrum dignatus est filium, neminem eorum qui stirpi suae insidiati <span class="br"></span><span class="lineNumber">29</span><span class="br"></span> sunt latere patietur. Si certiora oraculis creditis esse tormenta, ne hanc quidem exhibendae veritatis fidem deprecor.</p>
<span class="br"></span><span class="lineNumber">30</span><span class="br"></span><p>â€œSolent rei capitis adhibere vobis parentes. Duos fratres ego nuper amisi, patrem nec ostendere possum nec invocare audeo, cum et ipse tanti criminis reus <span class="br"></span><span class="lineNumber">31</span><span class="br"></span> sit. Parum est enim tot modo liberum parentem, in unico filio acquiescentem, eo quoque orbari, nisi ipse <span class="br"></span><span class="lineNumber">32</span><span class="br"></span> in rogum meum imponitur. Ergo, carissime pater, et propter me morieris et mecum; ego tibi vitam adimo, ego senectutem tuam exstinguo. Quid enim me procreabas infelicem adversantibus diis? an, ut hos <span class="br"></span><span class="lineNumber">33</span><span class="br"></span> ex me fructus perciperes, qui te manent? Nescio, adulescentia mea miserior sit an senectus tua; ego in ipso robore aetatis eripior, tibi carnifex spiritum adimet, quem, si fortuna expectare voluisset, natura <span class="br"></span><span class="lineNumber">34</span><span class="br"></span> poscebat. Admonuit me patris mei mentio quam timide et cunctanter quae Cebalinus detulerat ad me indicare debuerim. Parmenio enim cum audisset venenum a Philippo medico regi parari, deterrere eum voluit epistula scripta, quo minus medicamentum <span class="br"></span><span class="lineNumber">35</span><span class="br"></span> biberet quod medicus dare constitueret. Num creditum est patri meo? num ullam auctoritatem eius litterae habuerunt? Ego ipse quotiens quae audieram 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_96_1"><a class="footnoteCrossrefLink" href="#target_note_LCL369_96_1" title="Click to highlight in text"><sup class="lineRef">1</sup>Hammo, num <span class="italic">Hedicke;</span> ammodum <span class="italic">A.</span></a></li><script type="text/javascript">document.getElementById('note_LCL369_96_1').style.display = "none";</script><li class="note" id="note_LCL369_96_2"><a class="footnoteCrossrefLink" href="#target_note_LCL369_96_2" title="Click to highlight in text"><sup class="lineRef">2</sup>inierim <span class="italic">Jeep;</span> interim <span class="italic">A.</span></a></li><script type="text/javascript">document.getElementById('note_LCL369_96_2').style.display = "none";</script></ul></section></notes></section>