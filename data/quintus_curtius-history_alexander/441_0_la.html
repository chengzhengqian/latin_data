<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="italic">sibi urbem vellet ingredi. Compertum id sibi ex Chaldaeis, qui multarum iam praedictionum eventu artis suae fidem abunde probavissent. Rex fama eorum hominum constantique asseveratione motus, dimissis in urbem amicorum plerisque, alia via praeter Babylonem ducit ac ducenta inde stadia stativa collocat. Sed ab Anaxarcho philosopho edoctus, contemptis Chaldaeorum monitis, quorum disciplinam inanem aut supervacuam arbitrabatur, urbem intrat. Legationes eo ex universo ferme orbe confluxerant. Quibus per complures dies studiose auditis, deinceps ad Hephaestionis exsequias animum advertit. Quae summo omnium studio ita celebratae sunt ut nullius ad id tempus regis feralia magnitudine sumptuum apparatusque celebritate non vicerint.</span></p>
<p><span class="italic">Post haec cupido incessit regi, per Pallacopam amnem ad Arabum confinia navigandi; quo delatus, urbi condendae commoda sede reperta, Graecorum aetate aut vulneribus invalidos et, si qui sua sponte remanserant, ibi collocat. Quibus ex sententia perfectis, iam futuri securus, Chaldaeos irridebat, quod Babylonem non ingressus tantum esset incolumis, verum etiam excessisset. Verum enimvero revertenti per paludes, quas Euphrates in Pallacopam effusus efficit, foedum omen oblatum est. Quippe rami desuper impendentes detractum capiti regis diadem a proiecerunt influctus. Cum deinde alia atque alia prodigia</span>
<span class="br"></span><span class="lineNumber"></span><span class="br"></span>
</p></section><notes></notes></section>