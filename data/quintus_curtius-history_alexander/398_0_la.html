<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span> eum iusserunt. Hoc modo poena bis liberatus, cum ceteris qui colonias a rege attributas reliquerunt revertit in patriam. Haec circa Bactra et Scytharum terminos gesta.</p>
<span class="br"></span><span class="lineNumber">12</span><span class="br"></span><p>Interim regem duarum gentium de quibus ante dictum est c legati adeunt. Omnes curru vehebantur eximia magnitudine corporum, decoro habitu; lineae <span class="br"></span><span class="lineNumber">13</span><span class="br"></span> vestes intexto auro purpuraque distinctae. Ei se dedere ipsos, urbes agrosque referebant, per tot aetates inviolatam libertatem illius primum fidei dicionique permissuros; deos sibi deditionis auctores, non metum; quippe intactis viribus iugum excipere. <span class="br"></span><span class="lineNumber">14</span><span class="br"></span> Rex, consilio habito, deditos in fidem accepit stipendio, quod Arachosiis utraque natio pensitabat, imposito; praeterea II milia et <span class="sc">d</span> equites imperat. <span class="br"></span><span class="lineNumber">15</span><span class="br"></span> Et omnia oboedienter a barbaris facta. Invitatis deinde ad epulas legatis gentium regulisque, exornari convivium iussit. c aurei lecti modicis intervallis positi erant, lectis circumdederat aulaea purpura auroque fulgentia, quidquid aut apud Persas vetere luxu aut apud Macedonas nova inmutatione corruptum erat, confusis utriusque gentis vitiis, in illo convivio ostendens.</p>
<span class="br"></span><span class="lineNumber">16</span><span class="br"></span><p>Intererat epulis Dioxippus Atheniensis, pugil nobilis
<span class="br"></span><span class="lineNumber"></span><span class="br"></span>
</p></section><notes></notes></section>