<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

castris, superat Pinarum amnem, in tergis, ut credebat, fugientium haesurus. At illi quorum amputaverat manus ad castra Macedonum penetrant, Dareum, quanto maximo cursu posset, sequi nuntiantes. <span class="br"></span><span class="lineNumber">17</span><span class="br"></span>Vix fides habebatur; itaque speculatores mari in eas<a class="footnoteLink" href="#note_LCL368_114_1" id="target_note_LCL368_114_1"><sup>1</sup></a> regiones praemissos explorare iubet ipse adesset, an praefectorum aliquis speciem praebuisset universi venientis exercitus.</p>
<span class="br"></span><span class="lineNumber">18</span><span class="br"></span><p>Sed dum<a class="footnoteLink" href="#note_LCL368_114_2" id="target_note_LCL368_114_2"><sup>2</sup></a> speculatores reverterentur, procul ingens multitudo conspecta est. Ignes deinde totis campis collucere coeperunt omniaque velut continenti incendio ardere visa, cum incondita multitudo maxime <span class="br"></span><span class="lineNumber">19</span><span class="br"></span>propter iumenta laxius tenderet. Itaque eo ipso loco metari suos castra iusserat, laetus—quod omni expetierat voto—in illis potissimum angustiis decernendum <span class="br"></span><span class="lineNumber">20</span><span class="br"></span>fore. Ceterum, ut solet fieri, cum ultimi discriminis tempus adventat, in sollicitudinem versa fiducia est. Illam ipsam Fortunam qua aspirante res tam prospere gesserat verebatur, nec iniuria ex his quae tribuisset sibi, quam mutabilis esset reputabat; unam superesse noctem, quae tanti discriminis <span class="br"></span><span class="lineNumber">21</span><span class="br"></span>moraretur eventum. Rursus occurrebat maiora periculis praemia et, sicut dubium esset an vinceret, ita








</p></section><notes><section class="footnotes"><ul><li class="note" id="note_LCL368_114_1"><a class="footnoteCrossrefLink" href="#target_note_LCL368_114_1" title="Click to highlight in text"><sup class="lineRef">1</sup>mari in eas <span class="italic">Meiser;</span> maritimas <span class="italic">A</span>.</a></li><script type="text/javascript">document.getElementById('note_LCL368_114_1').style.display = "none";</script><li class="note" id="note_LCL368_114_2"><a class="footnoteCrossrefLink" href="#target_note_LCL368_114_2" title="Click to highlight in text"><sup class="lineRef">2</sup>dum <span class="italic">Hedicke;</span> cum <span class="italic">A</span>.</a></li><script type="text/javascript">document.getElementById('note_LCL368_114_2').style.display = "none";</script></ul></section></notes></section>