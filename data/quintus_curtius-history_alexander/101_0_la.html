<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

sensimus; pudicitiae earum quae supersunt curam haud secus quam parens agens, reginas appellas, <span class="br"></span><span class="lineNumber">4</span><span class="br"></span>speciem pristinae fortunae retinere pateris. Vultum tuum video qualis Darei fuit, cum dimitteremur ab eo; et ille tamen uxorem, tu hostem luges. Iam in acie stares, nisi cura te sepulturae eius moraretur. Ecquid<a class="footnoteLink" href="#note_LCL368_264_1" id="target_note_LCL368_264_1"><sup>1</sup></a> mirum est si tam ab amico animo pacem petit? Quid opus est armis inter quos odia sublata <span class="br"></span><span class="lineNumber">5</span><span class="br"></span>sunt? Antea imperio tuo finem destinabat Halym amnem, qui Lydiam terminat; nunc, quidquid inter Hellespontum et Euphraten est in dotem filiae offert <span class="br"></span><span class="lineNumber">6</span><span class="br"></span>quam tibi tradit. Ochum filium, quem habes, pacis et fidei obsidem retine, matrem et duas virgines filias redde; pro tribus corporibus <span class="sc">xxx</span> milia talentum auri precatur accipias.</p>
<span class="br"></span><span class="lineNumber">7</span><span class="br"></span><p>â€œNisi moderationem animi tui notam haberem, non dicerem hoc esse tempus quo pacem non dare solum, <span class="br"></span><span class="lineNumber">8</span><span class="br"></span>sed etiam occupare deberes. Respice quantum post te reliqueris; intuere, quantum petas. Periculosum est praegrave imperium; difficile est enim continere quod capere non possis. Videsne ut navigia quae modum excedunt regi nequeant? Nescio an Dareus ideo tam multa amiserit, quia nimiae opes magnae <span class="br"></span><span class="lineNumber">9</span><span class="br"></span>iacturae locum faciunt. Facilius quidem<a class="footnoteLink" href="#note_LCL368_264_2" id="target_note_LCL368_264_2"><sup>2</sup></a> vincere quam tueri; quam, hercule, expeditius manus nostrae rapiunt quam continent ! Ipsa mors uxoris




</p></section><notes><section class="footnotes"><ul><li class="note" id="note_LCL368_264_1"><a class="footnoteCrossrefLink" href="#target_note_LCL368_264_1" title="Click to highlight in text"><sup class="lineRef">1</sup>ecquid <span class="italic">I</span>; et quid <span class="italic">A.</span></a></li><script type="text/javascript">document.getElementById('note_LCL368_264_1').style.display = "none";</script><li class="note" id="note_LCL368_264_2"><a class="footnoteCrossrefLink" href="#target_note_LCL368_264_2" title="Click to highlight in text"><sup class="lineRef">2</sup>quidem <span class="italic">Scheffer;</span> quaedam <span class="italic">A.</span></a></li><script type="text/javascript">document.getElementById('note_LCL368_264_2').style.display = "none";</script></ul></section></notes></section>