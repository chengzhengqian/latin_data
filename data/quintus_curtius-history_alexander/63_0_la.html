<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

fronte direxit; ea cetera opera velut sub ipsa latentia tuebatur: latitudinem quoque aggeri adiecit, ut turres in medio excitatae procul teli iactu<a class="footnoteLink" href="#note_LCL368_188_1" id="target_note_LCL368_188_1"><sup>1</sup></a> abessent. <span class="br"></span><span class="lineNumber">9</span><span class="br"></span>Totas autem arbores cum ingentibus ramis in altum iaciebant, deinde saxis onerabant rursusque cumulo eorum alias arbores iniciebant, tum humus aggerebatur; superque alia atque alia<a class="footnoteLink" href="#note_LCL368_188_2" id="target_note_LCL368_188_2"><sup>2</sup></a> strue saxorum arborumque cumulata velut quodam nexu continens opus iunxerant. Nec Tyrii quidquid ad impediendam molem excogitari poterat segniter exsequebantur. <span class="br"></span><span class="lineNumber">10</span><span class="br"></span>Praecipuum auxilium erat, qui procul hostium conspectu subibant aquam<a class="footnoteLink" href="#note_LCL368_188_3" id="target_note_LCL368_188_3"><sup>3</sup></a> occultoque lapsu ad molem usque penetrabant, falcibus palmites arborum eminentium ad se trahentes. Quae ubi secutae erant, pleraque secum in profundum dabant; tum levatos onere stipites truncosque arborum haud aegre moliebantur, deinde totum opus quod stipitibus fuerat innixum, fundamento lapso, sequebatur.</p>
<span class="br"></span><span class="lineNumber">11</span><span class="br"></span><p>Aegro animi Alexandro nec perseveraret an abiret satis certo, classis Cypro advenit eodemque tempore Cleander cum Graecis militibus in Asiam nuper adÂ­vectis.</p>
</section><notes><section class="footnotes"><ul><li class="note" id="note_LCL368_188_1"><a class="footnoteCrossrefLink" href="#target_note_LCL368_188_1" title="Click to highlight in text"><sup class="lineRef">1</sup>iactu I; ictu <span class="italic">A</span> (hictu <span class="italic">V).</span></a></li><script type="text/javascript">document.getElementById('note_LCL368_188_1').style.display = "none";</script><li class="note" id="note_LCL368_188_2"><a class="footnoteCrossrefLink" href="#target_note_LCL368_188_2" title="Click to highlight in text"><sup class="lineRef">2</sup>superque alia atque alia <span class="italic">Warmington;</span> superque alia <span class="italic">A.</span></a></li><script type="text/javascript">document.getElementById('note_LCL368_188_2').style.display = "none";</script><li class="note" id="note_LCL368_188_3"><a class="footnoteCrossrefLink" href="#target_note_LCL368_188_3" title="Click to highlight in text"><sup class="lineRef">3</sup>aquam <span class="italic">Lauer;</span> aqua <span class="italic">A.</span></a></li><script type="text/javascript">document.getElementById('note_LCL368_188_3').style.display = "none";</script></ul></section></notes></section>