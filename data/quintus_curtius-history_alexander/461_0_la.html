<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
inimicos, confugit in templum, ac ne loci quidem religione defensus, occiditur.</p>
<p>X. Perdicca, perducto in urbem exercitu, consilium principum virorum habuit, in quo imperium ita dividi placuit, ut rex quidem summam eius obtineret, satrapeam Ptolomaeus Aegypti et Africae gentium quae <span class="br"></span><span class="lineNumber">2</span><span class="br"></span> in dicione erant; Leomedonti Syria cum Phoenice data est, Philotae Cilicia destinata, Lyciam cum Pamphylia et Maiore Phrygia obtinere iussus Antigonus, in Cariam Cassander, Menander in Lydiam missi; Phrygiam Minorem Hellesponto adiunctam <span class="br"></span><span class="lineNumber">3</span><span class="br"></span> Leonnati provinciam esse iusserunt. Cappadocia Eumeni cum Paphlagonia cessit; praeceptum est, ut regionem eam usque ad Trapezunta<a class="footnoteLink" href="#note_LCL369_552_1" id="target_note_LCL369_552_1"><sup>1</sup></a> defenderet, bellum cum Ariarathe<a class="footnoteLink" href="#note_LCL369_552_2" id="target_note_LCL369_552_2"><sup>2</sup></a> gereret: solus hic detrectabat <span class="br"></span><span class="lineNumber">4</span><span class="br"></span> imperium. Pithon Mediam, Lysimachus Thraciam appositasque Thraciae Ponticas gentes obtinere iussi. Qui Indiae quique Bactris et Sogdianis ceterisque aut Oceani aut Rubri maris accolis praeerant, quibus quisque finibus habuisset, imperium obtinerent, decretum est; Perdicca ut cum rege esset copiisque praeesset quae regem sequebantur.</p>
<span class="br"></span><span class="lineNumber">5</span><span class="br"></span><p>Credidere quidam testamento Alexandri distributas esse provincias, sed famam eius rei, quamquam ab auctoribus tradita est, vanam fuisse comperimus. 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_552_1"><a class="footnoteCrossrefLink" href="#target_note_LCL369_552_1" title="Click to highlight in text"><sup class="lineRef">1</sup>Trapezunta <span class="italic">Aldus;</span> trapeiunta <span class="italic">A</span> (trapeiuncta <span class="italic">VB m. sec.</span>).</a></li><script type="text/javascript">document.getElementById('note_LCL369_552_1').style.display = "none";</script><li class="note" id="note_LCL369_552_2"><a class="footnoteCrossrefLink" href="#target_note_LCL369_552_2" title="Click to highlight in text"><sup class="lineRef">2</sup>Ariarathe <span class="italic">Zumpt;</span> arbate <span class="italic">B;</span> harbate <span class="italic">FLV;</span> araba tegeret <span class="italic">S.</span></a></li><script type="text/javascript">document.getElementById('note_LCL369_552_2').style.display = "none";</script></ul></section></notes></section>