<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
pervenit, excitatisque custodibus corporis, ad salutem <span class="br"></span><span class="lineNumber">22</span><span class="br"></span> regis pertinere quae afferret affirmat. Et tempus quo venerant et vultus haud sane securi animi index et maestitia e duobus alterius Ptolomaeum ac Leonnatum excubantes ad cubiculi limen excitaverunt. Itaque, apertis foribus et lumine illato, sopitum mero ac somno excitant regem. Ille paulatim mente <span class="br"></span><span class="lineNumber">23</span><span class="br"></span> collecta, quid afferrent interrogat. Nec cunctatus Eurylochus non ex toto domum suam aversari deos dixit, quia frater ipsius, quamquam impium facinus ausus foret, tamen et paenitentiam eius ageret et per se potissimum profiteretur indicium; in eam ipsam noctem, quae decederet insidias comparatas fuisse, auctores<a class="footnoteLink" href="#note_LCL369_288_1" id="target_note_LCL369_288_1"><sup>1</sup></a> scelesti consilii esse quos minime <span class="br"></span><span class="lineNumber">24</span><span class="br"></span> crederet rex. Tum Epimenes cuncta ordine consciorumque nomina exponit. Callisthenen non ut participem facinoris nominatum esse constabat, sed solitum puerorum sermonibus vituperantium criminantiumque <span class="br"></span><span class="lineNumber">25</span><span class="br"></span> regem faciles aures praebere. Quidam adiciunt, cum Hermolaus apud eum quoque verberatum se a rege quereretur, dixisse Callisthenen meminisse debere eos iam viros esse; idque ad consolandam patientiam verberum an ad incitandum iuvenum dolorem dictum esset in ambiguo fuisse.</p>
<span class="br"></span><span class="lineNumber">26</span><span class="br"></span><p>Rex animi corporisque sopore discusso, cum tanti periculi quo evaserat<a class="footnoteLink" href="#note_LCL369_288_2" id="target_note_LCL369_288_2"><sup>2</sup></a> imago oculis oberraret, Eurylochum 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_288_1"><a class="footnoteCrossrefLink" href="#target_note_LCL369_288_1" title="Click to highlight in text"><sup class="lineRef">1</sup>auctores <span class="italic">Lauer;</span> acturos <span class="italic">A.</span></a></li><script type="text/javascript">document.getElementById('note_LCL369_288_1').style.display = "none";</script><li class="note" id="note_LCL369_288_2"><a class="footnoteCrossrefLink" href="#target_note_LCL369_288_2" title="Click to highlight in text"><sup class="lineRef">2</sup>evaserat <span class="italic">L m. sec;</span> euaserit <span class="italic">A.</span></a></li><script type="text/javascript">document.getElementById('note_LCL369_288_2').style.display = "none";</script></ul></section></notes></section>