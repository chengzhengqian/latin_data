<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">29</span><span class="br"></span> irae, quo gravior criminantis auctoritas esset. Nondum suspectus erat Orsines, iam tamen vilior; reus enim in secreto agebatur latentis periculi ignarus. Et importunissimum scortum ne in stupro quidem et dedecoris patientia fraudis oblitum, quotiens amorem regis in se accenderat, Orsinen modo avaritiae, interdum etiam defectionis arguebat.</p>
<span class="br"></span><span class="lineNumber">30</span><span class="br"></span><p>Iam matura erant in perniciem innocentis mendacia, et Fatum, cuius inevitabilis sors est, appetebat. Forte enim sepulchrum Cyri Alexander iussit aperiri, in quo erat conditum eius corpus, cui dare volebat inferias. <span class="br"></span><span class="lineNumber">31</span><span class="br"></span> Auro argentoque conditorium<a class="footnoteLink" href="#note_LCL369_476_1" id="target_note_LCL369_476_1"><sup>1</sup></a> repletum esse crediderat—quippe ita fama Persae vulgaverant—, sed praeter clipeum eius putrem et arcus duos Scythicos <span class="br"></span><span class="lineNumber">32</span><span class="br"></span> et acinacem nihil repperit. Ceterum, corona aurea imposita, amiculo cui assuerat ipse solium in quo corpus iacebat velavit, miratus tanti nominis regem tantis praeditum opibus haud pretiosius sepultum <span class="br"></span><span class="lineNumber">33</span><span class="br"></span> esse, quam si fuisset e plebe. Proximus erat lateri spado, qui regem intuens: “Quid mirum,” inquit, “est inania sepulchra esse regum, cum satraparum domus aurum inde egestum capere non possint? <span class="br"></span><span class="lineNumber">34</span><span class="br"></span> Quod ad me attinet, ipse hoc bustum antea non videram, sed ex Dareo ita accepi, III milia talentum <span class="br"></span><span class="lineNumber">35</span><span class="br"></span> condita esse cum Cyro. Hinc illa benignitas in te, ut 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_476_1"><a class="footnoteCrossrefLink" href="#target_note_LCL369_476_1" title="Click to highlight in text"><sup class="lineRef">1</sup>conditorium <span class="italic">Heinse;</span> conditum <span class="italic">A.</span></a></li><script type="text/javascript">document.getElementById('note_LCL369_476_1').style.display = "none";</script></ul></section></notes></section>