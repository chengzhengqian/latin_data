<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>His captivus expositis, interrogatus a rege auditune an oculis comperta haberet quae diceret, pastorem se fuisse et omnes eas calles percurrisse respondit; bis captum, semel a Persis in Lycia, iterum ab ipso. <span class="br"></span><span class="lineNumber">11</span><span class="br"></span>Subit animum regis memoria<a class="footnoteLink" href="#note_LCL368_362_1" id="target_note_LCL368_362_1"><sup>1</sup></a> oraculo editae sortis; quippe consulenti responsum erat ducem in Persidem <span class="br"></span><span class="lineNumber">12</span><span class="br"></span>ferentis viae Lycium civem fore. Igitur promissis quanta et praesens necessitas exigebat et ipsius fortuna capiebat oneratum, armari iubet Macedonum more et, quod bene verteret monstrare<a class="footnoteLink" href="#note_LCL368_362_2" id="target_note_LCL368_362_2"><sup>2</sup></a> iter quamvis arduum et praeceps; evasurum se esse cum paucis, nisi forte crederet qua ipse pecoris causa isset Alexandrum pro gloria et perpetua laude ire non posse. <span class="br"></span><span class="lineNumber">13</span><span class="br"></span>Etiam atque etiam docere captivus quam difficile iter esset, maxime armatis. Tum rex: “Praedem,” inquit, “me accipe neminem eorum qui secuntur recusaturum ire qua duces.”</p>
<span class="br"></span><span class="lineNumber">14</span><span class="br"></span><p>Cratero igitur ad custodiam castrorum relicto, cum peditibus quis assueverat, et eis copiis quas Meleager ducebat, et sagittariis equitibus <span class="sc">m</span>, praecipit ut, castrorum specie manente, plures de industria ignes fieri






</p></section><notes><section class="footnotes"><ul><li class="note" id="note_LCL368_362_1"><a class="footnoteCrossrefLink" href="#target_note_LCL368_362_1" title="Click to highlight in text"><sup class="lineRef">1</sup>regis memoria <span class="italic">I</span>; memoria regis <span class="italic">A</span>.</a></li><script type="text/javascript">document.getElementById('note_LCL368_362_1').style.display = "none";</script><li class="note" id="note_LCL368_362_2"><a class="footnoteCrossrefLink" href="#target_note_LCL368_362_2" title="Click to highlight in text"><sup class="lineRef">2</sup>monstrare <span class="italic">Freinshem</span>; monstraret <span class="italic">A</span>.</a></li><script type="text/javascript">document.getElementById('note_LCL368_362_2').style.display = "none";</script></ul></section></notes></section>