<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> providerat. Vetusta arbor haud procul muro ramos multa fronde vestitos, velut de industria regem protegentes, obiecerat; huius spatioso stipiti corpus, ne circumiri posset, applicuit, clipeo tela quae ex adverso <span class="br"></span><span class="lineNumber">5</span><span class="br"></span> ingerebantur excipiens. Nam cum<a class="footnoteLink" href="#note_LCL369_406_1" id="target_note_LCL369_406_1"><sup>1</sup></a> summa vi unum procul tot manus peterent, nemo tamen auderet<a class="footnoteLink" href="#note_LCL369_406_2" id="target_note_LCL369_406_2"><sup>2</sup></a> propius accedere missilia ramis plura quam clipeo incidebant.</p>
<span class="br"></span><span class="lineNumber">6</span><span class="br"></span><p>Pugnabat pro rege primum celebrati nominis fama, deinde desperatio, magnum ad honeste moriendum incitamentum. <span class="br"></span><span class="lineNumber">7</span><span class="br"></span> Sed cum subinde hostis afflueret, iam ingentem vim telorum exceperat clipeo, iam galeam saxa perfregerant, iam continuo labore gravata genua <span class="br"></span><span class="lineNumber">8</span><span class="br"></span> succiderant. Itaque contemptim et incaute, qui proximi steterant incurrerunt; e quibus duos gladio ita excepit, ut ante ipsum exanimes procumberent. Nec cuiquam deinde propius incessendi eum animus <span class="br"></span><span class="lineNumber">9</span><span class="br"></span> fuit; procul iacula sagittasque mittebant. Ille ad omnes ictus expositus, non aegre tamen<a class="footnoteLink" href="#note_LCL369_406_3" id="target_note_LCL369_406_3"><sup>3</sup></a> exceptum poplitibus corpus tuebatur, donec Indus duorum cubitorum sagittam—namque Indis, ut antea diximus, huius magnitudinis sagittae erant—ita excussit, ut per thoracem paulum super latus dextrum infigeret. <span class="br"></span><span class="lineNumber">10</span><span class="br"></span> Quo vulnere afflictus, magna vi sanguinis emicante, remisit arma moribundo similis adeoque resolutus ut ne ad vellendum quidem telum sufficeret dextra. Itaque ad spoliandum corpus qui vulneraverat 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_406_1"><a class="footnoteCrossrefLink" href="#target_note_LCL369_406_1" title="Click to highlight in text"><sup class="lineRef">1</sup>comminus (<span class="italic">after</span> cum) <span class="italic">deleted by Aldus.</span></a></li><script type="text/javascript">document.getElementById('note_LCL369_406_1').style.display = "none";</script><li class="note" id="note_LCL369_406_2"><a class="footnoteCrossrefLink" href="#target_note_LCL369_406_2" title="Click to highlight in text"><sup class="lineRef">2</sup>auderet <span class="italic">Bentley;</span> audebat <span class="italic">A.</span></a></li><script type="text/javascript">document.getElementById('note_LCL369_406_2').style.display = "none";</script><li class="note inline" id="note_LCL369_406_3"><a class="footnoteCrossrefLink" href="#target_note_LCL369_406_3" title="Click to highlight in text"><sup class="lineRef">3</sup>tamen <span class="italic">Jeep;</span> iam <span class="italic">A.</span></a></li><script type="text/javascript">document.getElementById('note_LCL369_406_3').style.display = "none";</script></ul></section></notes></section>