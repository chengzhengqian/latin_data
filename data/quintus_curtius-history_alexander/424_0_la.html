<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
quod impune habere non poterat Orsines, donando etiam gratiam iniret.”</p>
<span class="br"></span><span class="lineNumber">36</span><span class="br"></span><p>Concitaverat iam animum in iram, cum ei<a class="footnoteLink" href="#note_LCL369_478_1" id="target_note_LCL369_478_1"><sup>1</sup></a> quibus negotium idem dederat superveniunt. Hinc Bagoas, hinc ab eo subornati, falsis criminibus occupant aures. <span class="br"></span><span class="lineNumber">37</span><span class="br"></span> Antequam accusari se suspicaretur Orsines, in vincula est traditus. Non contentus supplicio insontis, spado ipse morituro manum iniecit. Quem Orsines intuens: “Audieram,” inquit, “in Asia olim regnasse feminas; <span class="br"></span><span class="lineNumber">38</span><span class="br"></span> hoc vero novum est, regnare castratum!” Hic fuit exitus nobilissimi Persarum nec insontis modo, sed <span class="br"></span><span class="lineNumber">39</span><span class="br"></span> eximiae quoque benignitatis in regem. Eodem tempore Phradates, regnum affectasse suspectus, occiditur. Coeperat esse praeceps ad repraesentanda <span class="br"></span><span class="lineNumber">40</span><span class="br"></span> supplicia, item ad deteriora credenda; scilicet res secundae valent commutare naturam, et raro quisquam erga bona sua satis cautus est. Idem enim paulo ante Lyncestem Alexandrum, delatum a duobus <span class="br"></span><span class="lineNumber">41</span><span class="br"></span> indicibus, damnare non sustinuerat, humiliores quoque reos contra suam voluntatem quia ceteris videbantur insontes, passus absolvi, hostibus victis <span class="br"></span><span class="lineNumber">42</span><span class="br"></span> regna reddiderat<a class="footnoteLink" href="#note_LCL369_478_2" id="target_note_LCL369_478_2"><sup>2</sup></a>; ad ultimum vitae tantum<a class="footnoteLink" href="#note_LCL369_478_3" id="target_note_LCL369_478_3"><sup>3</sup></a> ab semetipso degeneravit, ut invicti<a class="footnoteLink" href="#note_LCL369_478_4" id="target_note_LCL369_478_4"><sup>4</sup></a> quondam adversus libidinem animi, arbitrio scorti aliis regna daret, aliis adimeret vitam.</p>
<span class="br"></span><span class="lineNumber">43</span><span class="br"></span><p>Eisdem fere diebus litteras a Coeno accipit de rebus 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_478_1"><a class="footnoteCrossrefLink" href="#target_note_LCL369_478_1" title="Click to highlight in text"><sup class="lineRef">1</sup>ii <span class="italic">Vindelinus;</span> hii <span class="italic">A</span> (hi <span class="italic">F</span>).</a></li><script type="text/javascript">document.getElementById('note_LCL369_478_1').style.display = "none";</script><li class="note" id="note_LCL369_478_2"><a class="footnoteCrossrefLink" href="#target_note_LCL369_478_2" title="Click to highlight in text"><sup class="lineRef">2</sup>regna reddiderat <span class="italic">Freinshem;</span> regnare duxerat <span class="italic">A.</span></a></li><script type="text/javascript">document.getElementById('note_LCL369_478_2').style.display = "none";</script><li class="note" id="note_LCL369_478_3"><a class="footnoteCrossrefLink" href="#target_note_LCL369_478_3" title="Click to highlight in text"><sup class="lineRef">3</sup>vitae tantum <span class="italic">Heraeus;</span> traiectum <span class="italic">A.</span></a></li><script type="text/javascript">document.getElementById('note_LCL369_478_3').style.display = "none";</script><li class="note" id="note_LCL369_478_4"><a class="footnoteCrossrefLink" href="#target_note_LCL369_478_4" title="Click to highlight in text"><sup class="lineRef">4</sup>invicti <span class="italic">Hedicke;</span> in <span class="italic">A.</span></a></li><script type="text/javascript">document.getElementById('note_LCL369_478_4').style.display = "none";</script></ul></section></notes></section>