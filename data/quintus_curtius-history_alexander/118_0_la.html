<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">21</span><span class="br"></span>cuius nimia in prosperis rebus oblivio est. Modo Graecis ultro bellum inferebamus; nunc in sedibus nostris propulsamus illatum. Iactamur invicem varietate fortunae. Videlicet imperium, quia mutuo affectamus, una gens non capit.</p>
<span class="br"></span><span class="lineNumber">22</span><span class="br"></span><p>“Ceterum, etiam si spes non subesset, necessitas tamen stimulare deberet. Ad extrema perventum est. Matrem meam, duas filias, Ochum in spem huius imperii genitum, principes, illam subolem regiae stirpis, duces vestros reorum<a class="footnoteLink" href="#note_LCL368_298_1" id="target_note_LCL368_298_1"><sup>1</sup></a> instar vinctos habet; nisi quid in vobis spei<a class="footnoteLink" href="#note_LCL368_298_2" id="target_note_LCL368_298_2"><sup>2</sup></a> est, ego maiore mei parte captivus sum. Eripite viscera mea ex vinculis, restituite mihi pignora, pro quibus ipsi mori non recusatis, parentem, liberos; nam coniugem in illo carcere <span class="br"></span><span class="lineNumber">23</span><span class="br"></span>amisi. Credite nunc omnes hos tendere ad vos manus, implorare patrios deos, opem vestram, misericordiam, fidem exposcere, ut compedibus, ut servitute, ut precario victu ipsos liberetis. An creditis aequo animo eis servire, quorum reges esse fastidiunt? <span class="br"></span><span class="lineNumber">24</span><span class="br"></span>“Video admoveri hostium aciem; sed, quo propius discrimen accedo, hoc minus eis quae dixi possum esse contentus. Per ego vos deos patrios aeternumque ignem, qui praefertur altaribus, fulgoremque solis intra fines regni mei orientis, per aeternam memoriam Cyri, qui ademptum Medis Lydisque imperium








</p></section><notes><section class="footnotes"><ul><li class="note" id="note_LCL368_298_1"><a class="footnoteCrossrefLink" href="#target_note_LCL368_298_1" title="Click to highlight in text"><sup class="lineRef">1</sup>reorum <span class="italic">Cuperus;</span> regum <span class="italic">A.</span></a></li><script type="text/javascript">document.getElementById('note_LCL368_298_1').style.display = "none";</script><li class="note" id="note_LCL368_298_2"><a class="footnoteCrossrefLink" href="#target_note_LCL368_298_2" title="Click to highlight in text"><sup class="lineRef">2</sup>spei est <span class="italic">N. Heinse;</span> ipse <span class="italic">A.</span></a></li><script type="text/javascript">document.getElementById('note_LCL368_298_2').style.display = "none";</script></ul></section></notes></section>