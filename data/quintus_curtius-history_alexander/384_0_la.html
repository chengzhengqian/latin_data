<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
semet in flumen, amicique, ut exciperent eum, haud procul nabant, apparebatque anceps periculum tam <span class="br"></span><span class="lineNumber">13</span><span class="br"></span> nataturi quam navigare perseverantis; ergo ingenti certamine concitant remos, quantaque vis humana esse poterat admota est, ut fluctus, qui se invehebant, <span class="br"></span><span class="lineNumber">14</span><span class="br"></span> everberarentur. Findi crederes undas et retro gurgites cedere. Quibus tandem navis erepta, non tamen ripae applicatur, sed in proximum vadum illiditur. Cum amne bellum fuisse crederes. Ergo aris pro numero fluminum positis sacrificioque facto, <span class="sc">xxx</span> stadia processit.</p>
<span class="br"></span><span class="lineNumber">15</span><span class="br"></span><p>Inde ventum est in regionem Sudracarum Mallorumque, quos alias bellare inter se solitos, tunc periculi societas iunxerat. Nonaginta milia iuniorum peditum in armis erant, praeter hos equitum <span class="sc">x</span> milia <span class="br"></span><span class="lineNumber">16</span><span class="br"></span> nongentaeque quadrigae. At Macedones, qui omni discrimine iam defunctos se esse crediderant, postquam integrum bellum cum ferocissimis Indiae gentibus superesse cognoverunt, improviso metu territi, rursus seditiosis vocibus regem increpare coeperunt: <span class="br"></span><span class="lineNumber">17</span><span class="br"></span> Gangen amnem et quae ultra essent coactos transmittere non tamen finisse, sed mutasse bellum. Indomitis gentibus se obiectos, ut sanguine suo <span class="br"></span><span class="lineNumber">18</span><span class="br"></span> aperirent ei Oceanum. Trahi extra sidera et solem cogique adire quae mortalium oculis Natura subduxerit.<a class="footnoteLink" href="#note_LCL369_398_1" id="target_note_LCL369_398_1"><sup>1</sup></a> Novis identidem armis novos hostes exsistere. 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_398_1"><a class="footnoteCrossrefLink" href="#target_note_LCL369_398_1" title="Click to highlight in text"><sup class="lineRef">1</sup>subduxerit <span class="italic">Acidalius;</span> subduxerat <span class="italic">A.</span></a></li><script type="text/javascript">document.getElementById('note_LCL369_398_1').style.display = "none";</script></ul></section></notes></section>