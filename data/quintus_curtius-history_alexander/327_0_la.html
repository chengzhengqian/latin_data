<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span> secum iniret. Nec puerili impetu rem exsecuti sunt; quippe sollerter legerunt, quos in societatem sceleris adsciscerent. Nicostratum, Antipatrum, Asclepiodorumque et Philotan placuit assumi; per hos adiecti <span class="br"></span><span class="lineNumber">10</span><span class="br"></span> sunt Anticles et Aphthonius<a class="footnoteLink" href="#note_LCL369_284_1" id="target_note_LCL369_284_1"><sup>1</sup></a> et Epimenes. Ceterum agendae rei haud sane facilis patebat via; opus erat eadem omnis coniuratos nocte excubare, ne ab expertibus consilii impedirentur, forte autem alius alia <span class="br"></span><span class="lineNumber">11</span><span class="br"></span> nocte excubabat. Itaque in permutandis stationum vicibus ceteroque apparatu exsequendae rei, <span class="sc">xxx</span> et duo dies absumpti sunt.</p>
<span class="br"></span><span class="lineNumber">12</span><span class="br"></span><p>Aderat nox, qua coniurati excubare debebant, mutua<a class="footnoteLink" href="#note_LCL369_284_2" id="target_note_LCL369_284_2"><sup>2</sup></a> fide laeti, cuius documentum tot dies fuerant. Neminem metus spesve mutaverat; tanta omnibus <span class="br"></span><span class="lineNumber">13</span><span class="br"></span> vel in regem ira vel fides inter ipsos fuit. Stabant igitur ad fores aedis eius in qua rex vescebatur, ut <span class="br"></span><span class="lineNumber">14</span><span class="br"></span> convivio egressum in cubiculum deducerent. Sed fortuna ipsius simulque epulantium comitas provexit omnes ad largius vinum; ludi etiam convivales extraxere tempus, nunc laetantibus coniuratis, quod sopitum aggressuri essent, nunc sollicitis, ne in lucem <span class="br"></span><span class="lineNumber">15</span><span class="br"></span> convivium extraheret. Quippe alios in stationem oportebat prima luce succedere, ipsorum post septimum diem reditura vice, nec sperare poterant in <span class="br"></span><span class="lineNumber">16</span><span class="br"></span> illud tempus omnibus duraturam fidem. Ceterum 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_284_1"><a class="footnoteCrossrefLink" href="#target_note_LCL369_284_1" title="Click to highlight in text"><sup class="lineRef">1</sup>et Aphthonius <span class="italic">Hedicke;</span> elaphthonius <span class="italic">P;</span> elaptonius <span class="italic">C.</span></a></li><script type="text/javascript">document.getElementById('note_LCL369_284_1').style.display = "none";</script><li class="note" id="note_LCL369_284_2"><a class="footnoteCrossrefLink" href="#target_note_LCL369_284_2" title="Click to highlight in text"><sup class="lineRef">2</sup>mutua <span class="italic">Giunta;</span> multa <span class="italic">A.</span></a></li><script type="text/javascript">document.getElementById('note_LCL369_284_2').style.display = "none";</script></ul></section></notes></section>