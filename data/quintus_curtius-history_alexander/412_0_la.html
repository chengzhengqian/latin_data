<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">13</span><span class="br"></span><p>Famem deinde pestilentia secuta est. Quippe insalubrium ciborum noxii<a class="footnoteLink" href="#note_LCL369_454_1" id="target_note_LCL369_454_1"><sup>1</sup></a> suci, ad hoc itineris labor et aegritudo animi vulgaverant morbos, et nec manere sine clade nec progredi poterant; manentes fames, <span class="br"></span><span class="lineNumber">14</span><span class="br"></span> progressos acrior pestilentia urguebat. Ergo strati erant campi paene pluribus semivivis quam cadaveribus. Ac ne levius quidem aegri sequi poterant; quippe agmen raptim agebatur, tantum singulis ad spem salutis ipsos proficere credentibus, quantum <span class="br"></span><span class="lineNumber">15</span><span class="br"></span> itineris festinando praeciperent. Igitur qui defecerant notos ignotosque ut allevarentur orabant; sed nec iumenta erant quibus excipi possent, et miles vix arma portabat, imminentisque et ipsis<a class="footnoteLink" href="#note_LCL369_454_2" id="target_note_LCL369_454_2"><sup>2</sup></a> facies mali ante oculos erat. Ergo saepius revocati, ne respicere quidem suos sustinebant, misericordia in formidinem <span class="br"></span><span class="lineNumber">16</span><span class="br"></span> versa. Illi relicti deos testes et sacra communia regisque implorabant opem, cumque frustra surdas aures fatigarent, in rabiem desperatione versi, parem suo exitum similesque ipsis amicos et contubernales precabantur.</p>
<span class="br"></span><span class="lineNumber">17</span><span class="br"></span><p>Rex dolore simul ac pudore anxius, quia causa tantae cladis ipse esset, ad Phrataphernen,<a class="footnoteLink" href="#note_LCL369_454_3" id="target_note_LCL369_454_3"><sup>3</sup></a> Parthyaeorum satrapen, misit, qui iuberet camelis cocta cibaria afferri, aliosque finitimarum regionum praefectos <span class="br"></span><span class="lineNumber">18</span><span class="br"></span> certiores necessitatis suae fecit. Nec cessatum 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_454_1"><a class="footnoteCrossrefLink" href="#target_note_LCL369_454_1" title="Click to highlight in text"><sup class="lineRef">1</sup>noxii <span class="italic">Cornelissen;</span> noui <span class="italic">A.</span></a></li><script type="text/javascript">document.getElementById('note_LCL369_454_1').style.display = "none";</script><li class="note" id="note_LCL369_454_2"><a class="footnoteCrossrefLink" href="#target_note_LCL369_454_2" title="Click to highlight in text"><sup class="lineRef">2</sup>ipsis <span class="italic">J. Froben;</span> ipsius <span class="italic">A.</span></a></li><script type="text/javascript">document.getElementById('note_LCL369_454_2').style.display = "none";</script><li class="note" id="note_LCL369_454_3"><a class="footnoteCrossrefLink" href="#target_note_LCL369_454_3" title="Click to highlight in text"><sup class="lineRef">3</sup>ad Phrataphernen] affrapernen <span class="italic">A.</span></a></li><script type="text/javascript">document.getElementById('note_LCL369_454_3').style.display = "none";</script></ul></section></notes></section>