<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="italic">Perdicca deferri; ibique funus inaudito exemplo duodecim milibus talentum locavisse. Per universum certe imperium lugeri eum iussit et, ne memoria eius in exercitu exolesceret, equitibus quibus praefuerat nullum praefecit ducem, sed Hephaestionis alam appellari voluit et quae ille signa instituisset, ea non immutari. Funebria certamina ludosque, quales numquam editi fuissent, meditatus, tria milia artificum coegit; qui non multo post in ipsius exequiis certasse traduntur.</span></p>
<p><span class="italic">Nec amici tam effuso affectu ad conciliandam eius gratiam segniter usi, certatim repperere per quae memoria defuncti clarior honoratiorque fieret. Eumenes igitur cum se ob simultatem cum Hephaestione in regis indignationem incurrisse sensisset, multis auctor fuit seque et arma sua Hephaestioni consecrandi pecuniasque ad cohonestandum funus large contulit. Hoc exemplum imitati sunt ceteri; eoque processit assentantium impudentia, ut regi maerore et desiderio defuncti insanienti persuasum tandem sit, deum esse Hephaestionem.</span></p>
<p><span class="italic">Quo quidem tempore ex copiarum ducibus Agathocles Samius in extremum periculum venit, quod eius tumulum praeteriens illacrimasse visus est. Ac nisi Perdiccas venanti sibi Hephaestionem apparuisse ementitus per deos omnes ipsumque Hephaestionem deierasset ex ipso se cognovisse, Agathoclem non ut mortuum et vanae divinitatis titulis frustra ornatum fevisse, verum propter memoriam</span>
<span class="br"></span><span class="lineNumber"></span><span class="br"></span>
</p></section><notes></notes></section>