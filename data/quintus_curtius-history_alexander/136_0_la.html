<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

Babylonii, suo equorumque cultu ad luxuriam magis quam ad magnificentiam exacto, ultimi ibant.</p>
<p>Rex armatis stipatus oppidanorum turbam post ultimos pedites ire iussit; ipse cum curru urbem ac deinde regiam intravit. Postero die supellectilem Darei et omnem pecuniam recognovit.</p>
<span class="br"></span><span class="lineNumber">24</span><span class="br"></span><p>Ceterum ipsius urbis pulchritudo ac vetustas non regis modo, sed etiam omnium oculos in semet haud immerito convertit. Samiramis<a class="footnoteLink" href="#note_LCL368_334_1" id="target_note_LCL368_334_1"><sup>1</sup></a> eam condiderat, non, ut plerique credidere, Belus, cuius regia ostenditur. <span class="br"></span><span class="lineNumber">25</span><span class="br"></span>Murus instructus laterculo coctili, bitumine interlito,<a class="footnoteLink" href="#note_LCL368_334_2" id="target_note_LCL368_334_2"><sup>2</sup></a> spatium xxx et duorum pedum in<a class="footnoteLink" href="#note_LCL368_334_3" id="target_note_LCL368_334_3"><sup>3</sup></a> latitudinem amplectitur; quadrigae inter se occurrentes <span class="br"></span><span class="lineNumber">26</span><span class="br"></span>sine periculo commeare dicuntur. Altitudo muri <span class="sc"><span class="italic">l</span></span> cubitorum eminet spatio; turres denis pedibus quam murus altiores sunt. Totius operis ambitus <span class="sc">ccclxv</span><a class="footnoteLink" href="#note_LCL368_334_4" id="target_note_LCL368_334_4"><sup>4</sup></a> stadia complectitur; singulorum stadiorum structuram singulis diebus perfectam esse memoriae proditum est. Aedificia non sunt admota muris, sed <span class="br"></span><span class="lineNumber">27</span><span class="br"></span>fere spatium iugeri unius absunt. Ac ne totam quidem urbem tectis occupaverunt—per <span class="sc">lxxx</span> stadia habitabatur—, nec omnia continua sunt, credo quia tutius visum est pluribus locis spargi. Cetera serunt coluntque, ut, si externa vis ingruat,<a class="footnoteLink" href="#note_LCL368_334_5" id="target_note_LCL368_334_5"><sup>5</sup></a> obsessis alimenta ex ipsius urbis solo subministrentur.</p>
</section><notes><section class="footnotes"><ul><li class="note" id="note_LCL368_334_1"><a class="footnoteCrossrefLink" href="#target_note_LCL368_334_1" title="Click to highlight in text"><sup class="lineRef">1</sup>Samiramis <span class="italic">Vogel;</span> sameramis <span class="italic">A</span>.</a></li><script type="text/javascript">document.getElementById('note_LCL368_334_1').style.display = "none";</script><li class="note" id="note_LCL368_334_2"><a class="footnoteCrossrefLink" href="#target_note_LCL368_334_2" title="Click to highlight in text"><sup class="lineRef">2</sup>interlito <span class="italic">Hedicke;</span> interlitus <span class="italic">A.</span></a></li><script type="text/javascript">document.getElementById('note_LCL368_334_2').style.display = "none";</script><li class="note" id="note_LCL368_334_3"><a class="footnoteCrossrefLink" href="#target_note_LCL368_334_3" title="Click to highlight in text"><sup class="lineRef">3</sup>in <span class="italic">added by Freinshem</span>.</a></li><script type="text/javascript">document.getElementById('note_LCL368_334_3').style.display = "none";</script><li class="note" id="note_LCL368_334_4"><a class="footnoteCrossrefLink" href="#target_note_LCL368_334_4" title="Click to highlight in text"><sup class="lineRef">4</sup><span class="sc">CCCLXV</span> <span class="italic">Brisson;</span> <span class="sc">CCCLXVIII</span> <span class="italic">A</span>.</a></li><script type="text/javascript">document.getElementById('note_LCL368_334_4').style.display = "none";</script><li class="note" id="note_LCL368_334_5"><a class="footnoteCrossrefLink" href="#target_note_LCL368_334_5" title="Click to highlight in text"><sup class="lineRef">5</sup>ingruat <span class="italic">Lauer;</span> ingrauat <span class="italic">A</span> (ingrauit <span class="italic">B m. pr.).</span></a></li><script type="text/javascript">document.getElementById('note_LCL368_334_5').style.display = "none";</script></ul></section></notes></section>