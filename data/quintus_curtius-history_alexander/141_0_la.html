<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>praemia cesserant.<a class="footnoteLink" href="#note_LCL368_344_1" id="target_note_LCL368_344_1"><sup>1</sup></a> Ingens militum turba convenerat egregio interfutura certamini, testis eadem cuiusque factorum et de iudicibus latura sententiam; quippe verone an falso honos cuique haberetur ignorari <span class="br"></span><span class="lineNumber">5</span><span class="br"></span>non poterat. Primus omnium virtutis causa donatus est Atarrhias senior, qui omissum apud Halicarnason a iunioribus proelium unus maxime accenderat, proximus ei Antigenes visus est, tertium locum Philotas Augaeus<a class="footnoteLink" href="#note_LCL368_344_2" id="target_note_LCL368_344_2"><sup>2</sup></a> obtinuit, quartus Amyntae datus, post hos Antigonus et ab eo Lyncestes Amyntas fuit, septimum locum Theodotus, ultimum obtinuit Hellanicus.</p>
<span class="br"></span><span class="lineNumber">6</span><span class="br"></span><p>In disciplina quoque militari relicta<a class="footnoteLink" href="#note_LCL368_344_3" id="target_note_LCL368_344_3"><sup>3</sup></a> a maioribus pleraque summa utilitate mutavit. Nam cum ante equites in suam quisque gentem discriberentur seorsus a ceteris, exempto nationum discrimine, praefectis non utique suarum gentium, sed delectis attribuit. <span class="br"></span><span class="lineNumber">7</span><span class="br"></span>Tuba, cum castra movere vellet, signum dabat, cuius sonus plerumque tumultuantium fremitu exoriente haud satis exaudiebatur; ergo perticam, quae undique conspici posset, supra praetorium statuit, ex qua signum eminens<a class="footnoteLink" href="#note_LCL368_344_4" id="target_note_LCL368_344_4"><sup>4</sup></a> pariter omnibus conspicuum observabatur, ignis noctu, fumus interdiu.</p>
</section><notes><section class="footnotes"><ul><li class="note" id="note_LCL368_344_1"><a class="footnoteCrossrefLink" href="#target_note_LCL368_344_1" title="Click to highlight in text"><sup class="lineRef">1</sup>cesserant <span class="italic">Acidalius;</span> gesserant <span class="italic">A</span>.</a></li><script type="text/javascript">document.getElementById('note_LCL368_344_1').style.display = "none";</script><li class="note" id="note_LCL368_344_2"><a class="footnoteCrossrefLink" href="#target_note_LCL368_344_2" title="Click to highlight in text"><sup class="lineRef">2</sup>Augaeus <span class="italic">Modius;</span> augheus <span class="italic">A</span>.</a></li><script type="text/javascript">document.getElementById('note_LCL368_344_2').style.display = "none";</script><li class="note" id="note_LCL368_344_3"><a class="footnoteCrossrefLink" href="#target_note_LCL368_344_3" title="Click to highlight in text"><sup class="lineRef">3</sup>militari relicta <span class="italic">Hedicke;</span> militaris rei <span class="italic">A</span>.</a></li><script type="text/javascript">document.getElementById('note_LCL368_344_3').style.display = "none";</script><li class="note" id="note_LCL368_344_4"><a class="footnoteCrossrefLink" href="#target_note_LCL368_344_4" title="Click to highlight in text"><sup class="lineRef">4</sup>eminens <span class="italic">Hedicke;</span> eminebat <span class="italic">A.</span></a></li><script type="text/javascript">document.getElementById('note_LCL368_344_4').style.display = "none";</script></ul></section></notes></section>