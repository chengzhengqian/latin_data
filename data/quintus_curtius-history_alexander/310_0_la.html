<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>Rex triduum iacuit inclusus. Quem ut armigeri corporisque custodes ad moriendum obstinatum esse cognoverunt, universi in tabernaculum irrumpunt diuque precibus ipsorum reluctatum aegre vicerunt, <span class="br"></span><span class="lineNumber">12</span><span class="br"></span> ut cibum caperet. Quoque minus caedis puderet, iure interfectum Clitum Macedones decernunt, sepultura quoque prohibituri, ni rex humari iussisset. <span class="br"></span><span class="lineNumber">13</span><span class="br"></span> Igitur, x diebus maxime ad confirmandum pudorem apud Maracanda consumptis, cum parte exercitus Hephaestionem in regionem Bactrianam misit, commeatus <span class="br"></span><span class="lineNumber">14</span><span class="br"></span> in hiemem paraturum. Quam Clito ante<a class="footnoteLink" href="#note_LCL369_250_1" id="target_note_LCL369_250_1"><sup>1</sup></a> destinaverat provinciam, Amyntae dedit; ipse Xenippa pervenit. Scythiae confinis est regio habitaturque pluribus ac frequentibus vicis, quia ubertas terrae non indigenas modo detinet, sed etiam advenas <span class="br"></span><span class="lineNumber">15</span><span class="br"></span> invitat. Bactrianorum exsulum qui ab Alexandro defecerant receptaculum fuerat; sed, postquam regem adventare compertum est, pulsi ab incolis, <span class="br"></span><span class="lineNumber">16</span><span class="br"></span> <span class="sc">ii</span> milia fere et <span class="sc">d</span> congregantur. Omnes equites erant, etiam in pace latrociniis assueti; tum ferocia ingenia non bellum modo, sed etiam veniae desperatio efferaverat. Itaque ex improviso adorti Amyntan, praetorem Alexandri, diu anceps proelium fecerant; <span class="br"></span><span class="lineNumber">17</span><span class="br"></span> ad ultimum <span class="sc">dcc</span> suorum amissis, quorum <span class="sc">ccc</span> hostis 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_250_1"><a class="footnoteCrossrefLink" href="#target_note_LCL369_250_1" title="Click to highlight in text"><sup class="lineRef">1</sup>ante <span class="italic">Eberhard;</span> autem <span class="italic">A.</span></a></li><script type="text/javascript">document.getElementById('note_LCL369_250_1').style.display = "none";</script></ul></section></notes></section>