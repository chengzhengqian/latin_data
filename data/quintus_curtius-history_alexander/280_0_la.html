<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
inferentes, contempti ad illos, qui defecerunt, revertemur; <span class="br"></span><span class="lineNumber">12</span><span class="br"></span> si vero Tanaim transierimus et ubique invictos esse nos Scytharum pernicie ac sanguine ostenderimus, quis dubitabit parere etiam Europae<a class="footnoteLink" href="#note_LCL369_190_1" id="target_note_LCL369_190_1"><sup>1</sup></a> <span class="br"></span><span class="lineNumber">13</span><span class="br"></span> victoribus? Fallitur qui terminos gloriae nostrae metitur spatio quod transituri sumus. Unus amnis interfluit; quem si traicimus, in Europam arma <span class="br"></span><span class="lineNumber">14</span><span class="br"></span> proferimus. Et quanti aestimandum est, dum Asiam subigimus, in alio quodam modo orbe tropaea statuere et quae tam longo intervallo Natura videtur diremisse <span class="br"></span><span class="lineNumber">15</span><span class="br"></span> una victoria subito committere? At, hercule, si paulum cessaverimus, in tergis nostris Scythae haerebunt. An soli sumus qui flumina transnare possumus? Multa in nosmetipsos recident quibus adhuc <span class="br"></span><span class="lineNumber">16</span><span class="br"></span> vicimus. Fortuna belli artem victos quoque docet. Utribus amnem traiciendi exemplum fecimus nuper; hoc ut Scythae imitari nesciant, Bactriani docebunt. <span class="br"></span><span class="lineNumber">17</span><span class="br"></span> Praeterea unus gentis huius exercitus adhuc venit, ceteri expectantur. Ita bellum vitando alemus et quod inferre possumus accipere cogemur.</p>
<span class="br"></span><span class="lineNumber">18</span><span class="br"></span><p>â€œManifesta est consilii mei ratio; sed an permissuri sint mihi Macedones animo uti meo dubito, quia, ex quo hoc vulnus accepi non equo vectus sum, <span class="br"></span><span class="lineNumber">19</span><span class="br"></span> non pedibus ingressus. Sed si me sequi vultis, valeo, amici. Satis virium est ad toleranda ista; aut, si iam adest vitae meae finis, in quo tandem opere 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_190_1"><a class="footnoteCrossrefLink" href="#target_note_LCL369_190_1" title="Click to highlight in text"><sup class="lineRef">1</sup>Europae <span class="italic">Letellier;</span> europen <span class="italic">A.</span></a></li><script type="text/javascript">document.getElementById('note_LCL369_190_1').style.display = "none";</script></ul></section></notes></section>