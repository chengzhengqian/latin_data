<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

Persicae classis, pecunia exacta, et praesidio in urbem Chium introducto centum navibus Andrum et inde Siphnum petiit. Has<a class="footnoteLink" href="#note_LCL368_174_1" id="target_note_LCL368_174_1"><sup>1</sup></a> quoque insulas praesidiis occupat, pecunia multat.</p>
<span class="br"></span><span class="lineNumber">38</span><span class="br"></span><p>Magnitudo belli quod ab opulentissimis Europae Asiaeque regibus in spem totius orbis occupandi gerebatur Graeciae quoque et Cretae arma commoverat. <span class="br"></span><span class="lineNumber">39</span><span class="br"></span>Agis, Lacedaemoniorum rex, octo milibus Graecorum qui ex Cilicia profugi domos repetierant contractis, bellum Antipatro, Macedoniae praefecto, moliebatur. <span class="br"></span><span class="lineNumber">40</span><span class="br"></span>Cretenses has aut illas partes secuti nunc Spartanorum,<a class="footnoteLink" href="#note_LCL368_174_2" id="target_note_LCL368_174_2"><sup>2</sup></a> nunc Macedonum praesidiis occupabantur. Sed leviora inter illos fuere discrimina unum certamen, ex quo cetera pendebant, intuente Fortuna.</p>
<p>II. Iam tota Syria, iam Phoenice quoque excepta Tyro Macedonum erat, habebatque rex castra in continenti, a qua<a class="footnoteLink" href="#note_LCL368_174_3" id="target_note_LCL368_174_3"><sup>3</sup></a> urbem angustum fretum dirimit. <span class="br"></span><span class="lineNumber">2</span><span class="br"></span>Tyros, et magnitudine et claritate ante omnes urbes Syriae Phoenicesque<a class="footnoteLink" href="#note_LCL368_174_4" id="target_note_LCL368_174_4"><sup>4</sup></a> memorabilis, facilius societatem Alexandri acceptura videbatur quam imperium. Coronam igitur auream donum legati afferebant commeatusque large et hospitaliter ex oppido advexerant. Ille dona ut ab amicis accipi iussit benigneÂ­que











</p></section><notes><section class="footnotes"><ul><li class="note" id="note_LCL368_174_1"><a class="footnoteCrossrefLink" href="#target_note_LCL368_174_1" title="Click to highlight in text"><sup class="lineRef">1</sup>Has <span class="italic">Modius;</span> is <span class="italic">or</span> his <span class="italic">A.</span></a></li><script type="text/javascript">document.getElementById('note_LCL368_174_1').style.display = "none";</script><li class="note" id="note_LCL368_174_2"><a class="footnoteCrossrefLink" href="#target_note_LCL368_174_2" title="Click to highlight in text"><sup class="lineRef">2</sup>Spartanorum <span class="italic">Vindelinus;</span> parianorum <span class="italic">A.</span></a></li><script type="text/javascript">document.getElementById('note_LCL368_174_2').style.display = "none";</script><li class="note" id="note_LCL368_174_3"><a class="footnoteCrossrefLink" href="#target_note_LCL368_174_3" title="Click to highlight in text"><sup class="lineRef">3</sup>qua <span class="italic">N. Heinse;</span> quo <span class="italic">A.</span></a></li><script type="text/javascript">document.getElementById('note_LCL368_174_3').style.display = "none";</script><li class="note" id="note_LCL368_174_4"><a class="footnoteCrossrefLink" href="#target_note_LCL368_174_4" title="Click to highlight in text"><sup class="lineRef">4</sup>Phoenicesque <span class="italic">J. Froben;</span> phoenicisque <span class="italic">C;</span> phaenicisque <span class="italic">P.</span></a></li><script type="text/javascript">document.getElementById('note_LCL368_174_4').style.display = "none";</script></ul></section></notes></section>