<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

quae, quia ab hoste aversa erat, levius custodiebatur, ad Darei castra pervenit, exceptusque a vigilibus, in tabernaculum regis perducitur gemens et <span class="br"></span><span class="lineNumber">26</span><span class="br"></span>veste lacerata. Quem ut conspexit Dareus, multiplici doloris expectatione commotus et quid potissimum timeret incertus: “Vultus,” inquit, “tuus nescio quod ingens malum praefert, sed cave miseri hominis auribus parcas; didici esse infelix, et saepe <span class="br"></span><span class="lineNumber">27</span><span class="br"></span>calamitatis solacium est nosse sortem suam. Num, quod maxime suspicor, eloqui<a class="footnoteLink" href="#note_LCL368_260_1" id="target_note_LCL368_260_1"><sup>1</sup></a> timeo, ludibria meorum nuntiaturus es mihi et, ut credo, ipsis quoque <span class="br"></span><span class="lineNumber">28</span><span class="br"></span>omni tristiora supplicio?” Ad haec Tyriotes: “Istud quidem procul abest” inquit; “quantuscumque enim reginis honos ab his qui parent haberi potest, tuis a victore servatus est. Sed uxor tua paulo ante excessit e vita.”</p>
<span class="br"></span><span class="lineNumber">29</span><span class="br"></span><p>Tunc vero non gemitus modo, sed etiam eiulatus totis castris exaudiebatur. Nec dubitavit Dareus quin interfecta esset quia nequisset contumeliam perpeti, exclamatque amens dolore: “Quod ego tantum nefas commisi, Alexander? quem tuorum propinquorum necavi, ut hanc vicem redderes<a class="footnoteLink" href="#note_LCL368_260_2" id="target_note_LCL368_260_2"><sup>2</sup></a> saevitiae meae? Odisti me non quidem provocatus; sed finge iustum intulisse te bellum, cum feminis ergo <span class="br"></span><span class="lineNumber">30</span><span class="br"></span>agere debueras?”
Tyriotes affirmare per deos<a class="footnoteLink" href="#note_LCL368_260_3" id="target_note_LCL368_260_3"><sup>3</sup></a> patrios nihil in eam gravius esse consultum; ingemuisse etiam Alexandrum morti et non parcius <span class="br"></span><span class="lineNumber">31</span><span class="br"></span>flevisse quam ipse lacrimaret. Ob haec ipsa amantis






</p></section><notes><section class="footnotes"><ul><li class="note" id="note_LCL368_260_1"><a class="footnoteCrossrefLink" href="#target_note_LCL368_260_1" title="Click to highlight in text"><sup class="lineRef">1</sup>eloqui <span class="italic">Stangl;</span> et loqui <span class="italic">A.</span></a></li><script type="text/javascript">document.getElementById('note_LCL368_260_1').style.display = "none";</script><li class="note" id="note_LCL368_260_2"><a class="footnoteCrossrefLink" href="#target_note_LCL368_260_2" title="Click to highlight in text"><sup class="lineRef">2</sup>redderes <span class="italic">added in I.</span></a></li><script type="text/javascript">document.getElementById('note_LCL368_260_2').style.display = "none";</script><li class="note" id="note_LCL368_260_3"><a class="footnoteCrossrefLink" href="#target_note_LCL368_260_3" title="Click to highlight in text"><sup class="lineRef">3</sup>per deos . . . vincti (<span class="italic">xi. 11</span>), <span class="italic">lost in V.</span></a></li><script type="text/javascript">document.getElementById('note_LCL368_260_3').style.display = "none";</script></ul></section></notes></section>