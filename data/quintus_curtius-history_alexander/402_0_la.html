<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
posse numerari quae invictos viros veherent. Tantumque in exercitum suorum intulere terroris, ut legatos mitterent gentem dedituros.</p>
<span class="br"></span><span class="lineNumber">8</span><span class="br"></span><p>His in fidem acceptis, ad alias deinde gentes quarto die pervenit. Nihilo plus animi his fuit quam ceteris fuerat. Itaque oppido ibi condito, quod Alexandream appellari iusserat, fines eorum qui Musicani appellantur <span class="br"></span><span class="lineNumber">9</span><span class="br"></span> intravit. Hic de Teriolte satrape, quem Parapanisadis<a class="footnoteLink" href="#note_LCL369_434_1" id="target_note_LCL369_434_1"><sup>1</sup></a> praefecerat, eisdem arguentibus cognovit multaque avare ac superbe fecisse convictum interfici <span class="br"></span><span class="lineNumber">10</span><span class="br"></span> iussit. Oxyartes,<a class="footnoteLink" href="#note_LCL369_434_2" id="target_note_LCL369_434_2"><sup>2</sup></a> praetor Bactrianorum, non absolutus modo, sed etiam iure amoris, amplioris imperii donatus est finibus. Musicanis deinde in dicionem redactis urbi eorum praesidium imposuit.</p>
<span class="br"></span><span class="lineNumber">11</span><span class="br"></span><p>Inde per silvas ad asperam<a class="footnoteLink" href="#note_LCL369_434_3" id="target_note_LCL369_434_3"><sup>3</sup></a> Indiae gentem perventum est. Porticanus rex erat, qui se munitae urbi cum magna manu popularium incluserat. Hanc Alexander tertio die quam coeperat obsidere, expugnavit. <span class="br"></span><span class="lineNumber">12</span><span class="br"></span> Et Porticanus, cum in arcem confugisset, legatos de condicione deditionis misit ad regem. Sed antequam adirent eum, duae turres cum ingenti fragore prociderant; per quarum ruinas Macedones evasere in arcem. Qua capta, Porticanus cum paucis repugnans occiditur.</p>
<span class="br"></span><span class="lineNumber">13</span><span class="br"></span><p>Diruta igitur arce, et omnibus captivis venundatis, 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_434_1"><a class="footnoteCrossrefLink" href="#target_note_LCL369_434_1" title="Click to highlight in text"><sup class="lineRef">1</sup>Parapanisadis <span class="italic">Hedicke;</span> caracamisadis <span class="italic">A.</span></a></li><script type="text/javascript">document.getElementById('note_LCL369_434_1').style.display = "none";</script><li class="note" id="note_LCL369_434_2"><a class="footnoteCrossrefLink" href="#target_note_LCL369_434_2" title="Click to highlight in text"><sup class="lineRef">2</sup>Oxyartes <span class="italic">Aldus;</span> oxartes <span class="italic">A.</span></a></li><script type="text/javascript">document.getElementById('note_LCL369_434_2').style.display = "none";</script><li class="note" id="note_LCL369_434_3"><a class="footnoteCrossrefLink" href="#target_note_LCL369_434_3" title="Click to highlight in text"><sup class="lineRef">3</sup>per silvas ad asperam <span class="italic">Hedicke;</span> praestos et ipsam <span class="italic">A.</span></a></li><script type="text/javascript">document.getElementById('note_LCL369_434_3').style.display = "none";</script></ul></section></notes></section>