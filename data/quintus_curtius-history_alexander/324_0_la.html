<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
tuentibus ceteris: “Si rex,” inquit, “sermoni tuo adfuisset, nullius profecto vox responsuri tibi desideraretur; ipse enim peteret, ne in peregrinos ritus externosque<a class="footnoteLink" href="#note_LCL369_278_1" id="target_note_LCL369_278_1"><sup>1</sup></a> degenerare se cogeres neu rebus felicissime gestis invidiam tali adulatione contraheres. <span class="br"></span><span class="lineNumber">15</span><span class="br"></span> Sed quoniam abest, ego tibi pro illo respondeo, nullum esse eundem et diuturnum et praecoquem fructum, caelestesque honores non dare te<a class="footnoteLink" href="#note_LCL369_278_2" id="target_note_LCL369_278_2"><sup>2</sup></a> regi, sed auferre. Intervallo enim opus est, ut credatur deus, semperque <span class="br"></span><span class="lineNumber">16</span><span class="br"></span> hanc gratiam magnis viris posteri reddunt. Ego autem seram immortalitatem precor regi, ut et<a class="footnoteLink" href="#note_LCL369_278_3" id="target_note_LCL369_278_3"><sup>3</sup></a> vita diuturna sit et aeterna maiestas. Hominem consequitur aliquando, numquam comitatur divinitas.</p>
<span class="br"></span><span class="lineNumber">17</span><span class="br"></span><p>“Herculem modo et Patrem Liberum consecrata immortalitati exempla referebas. Credisne illos unius convivii decreto deos factos? Prius ab oculis mortalium amolita natura est, quam in caelum Fama <span class="br"></span><span class="lineNumber">18</span><span class="br"></span> perveheret. Scilicet ego et tu, Cleo, deos facimus, a nobis divinitatis suae auctoritatem accepturus est rex. Potentiam tuam experiri libet; fac aliquem regem, si deum potes facere! Facilius est caelum <span class="br"></span><span class="lineNumber">19</span><span class="br"></span> dare quam imperium? Di propitii sine invidia quae Cleo dixit audierint eodemque cursu, quo fluxere adhuc res, ire patiantur. Nostris moribus velint nos esse contentos. Non pudet patriae, nec desidero ad quem modum rex mihi colendus sit discere a victis.<a class="footnoteLink" href="#note_LCL369_278_4" id="target_note_LCL369_278_4"><sup>4</sup></a>
</p></section><notes><section class="footnotes"><ul><li class="note" id="note_LCL369_278_1"><a class="footnoteCrossrefLink" href="#target_note_LCL369_278_1" title="Click to highlight in text"><sup class="lineRef">1</sup>ritus externosque P; externosque ritus <span class="italic">C</span> (<span class="italic">B omits</span> externosque).</a></li><script type="text/javascript">document.getElementById('note_LCL369_278_1').style.display = "none";</script><li class="note inline" id="note_LCL369_278_2"><a class="footnoteCrossrefLink" href="#target_note_LCL369_278_2" title="Click to highlight in text"><sup class="lineRef">2</sup>te <span class="italic">Lauer;</span> se <span class="italic">A.</span></a></li><script type="text/javascript">document.getElementById('note_LCL369_278_2').style.display = "none";</script><li class="note" id="note_LCL369_278_3"><a class="footnoteCrossrefLink" href="#target_note_LCL369_278_3" title="Click to highlight in text"><sup class="lineRef">3</sup>ut et <span class="italic">Modius;</span> et ut <span class="italic">A.</span></a></li><script type="text/javascript">document.getElementById('note_LCL369_278_3').style.display = "none";</script><li class="note inline" id="note_LCL369_278_4"><a class="footnoteCrossrefLink" href="#target_note_LCL369_278_4" title="Click to highlight in text"><sup class="lineRef">4</sup>a victis <span class="italic">added by Hedicke.</span></a></li><script type="text/javascript">document.getElementById('note_LCL369_278_4').style.display = "none";</script></ul></section></notes></section>