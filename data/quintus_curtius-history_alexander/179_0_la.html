<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">


phalange quantum festinare posset sequi iussa. Ipse, quadrato agmine incedens, ita cursum <span class="br"></span><span class="lineNumber">11</span><span class="br"></span>regebat ut primi coniungi ultimis possent. ccc stadia processerant, cum occurrit Brochubelus, Mazaei filius, Syriae quondam praetor; is quoque transfuga nuntiabat Bessum haud amplius quam cc stadia abesse, exercitum, utpote praedae avidum,<a class="footnoteLink" href="#note_LCL368_420_1" id="target_note_LCL368_420_1"><sup>1</sup></a> incompositum inordinatumque procedere. Hyrcaniam videri petituros; si festinaret sequi palantes, superventurum. <span class="br"></span><span class="lineNumber">12</span><span class="br"></span>Dareum adhuc vivere. Strenuo alioqui cupiditatem consequendi transfuga iniecerat; itaque calcaribus subditis effuso cursu eunt.</p>
<span class="br"></span><span class="lineNumber">13</span><span class="br"></span><p>Iamque fremitus hostium iter ingredientium exaudiebatur, sed prospectum ademerat pulveris nubes. Paulisper ergo inhibuit cursum, donec consideret pulvis. Iamque conspecti a barbaris erant et abeuntium agmen conspexerant nequaquam futuri pares, si Besso tantum animi fuisset ad proelium, quantum ad parricidium fuerat. Namque et numero barbari praestabant et robore; ad hoc refecti cum fatigatis <span class="br"></span><span class="lineNumber">14</span><span class="br"></span>certamen inituri erant. Sed nomen Alexandri et fama, maximum in bello utique momentum, pavidos <span class="br"></span><span class="lineNumber">15</span><span class="br"></span>in fugam avertit. Bessus vero et ceteri facinoris eius participes, vehiculum Darei assecuti, coeperunt hortari eum conscenderet equum et se hosti fuga eriperet. <span class="br"></span><span class="lineNumber">16</span><span class="br"></span>Ille deos ultores adesse testatur et Alexandri fidem</p>
<span class="br"></span><span class="lineNumber">13</span><span class="br"></span><p>Iamque fremitus hostium iter ingredientium exaudiebatur, sed prospectum ademerat pulveris nubes. Paulisper ergo inhibuit cursum, donec consideret pulvis. Iamque conspecti a barbaris erant et abeuntium agmen conspexerant nequaquam futuri pares, si Besso tantum animi fuisset ad proelium, quantum ad parricidium fuerat. Namque et numero barbari praestabant et robore; ad hoc refecti cum fatigatis <span class="br"></span><span class="lineNumber">14</span><span class="br"></span>certamen inituri erant. Sed nomen Alexandri et fama, maximum in bello utique momentum, pavidos <span class="br"></span><span class="lineNumber">15</span><span class="br"></span>in fugam avertit. Bessus vero et ceteri facinoris eius participes, vehiculum Darei assecuti, coeperunt hortari eum conscenderet equum et se hosti fuga eriperet. <span class="br"></span><span class="lineNumber">16</span><span class="br"></span>Ille deos ultores adesse testatur et Alexandri fidem





</p></section><notes><section class="footnotes"><ul><li class="note" id="note_LCL368_420_1"><a class="footnoteCrossrefLink" href="#target_note_LCL368_420_1" title="Click to highlight in text"><sup class="lineRef">1</sup>praedae avidum <span class="italic">Hedicke</span>; praecaueret <span class="italic">A</span>.</a></li><script type="text/javascript">document.getElementById('note_LCL368_420_1').style.display = "none";</script></ul></section></notes></section>