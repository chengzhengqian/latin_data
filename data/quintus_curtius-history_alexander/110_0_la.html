<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

quam expeteret intuentem, in perniciem quae ante praedam posita esset incurrere.</p>
<p>Similis apud Macedones quoque sollicitudo erat; noctemque, velut in eam certamine edicto, metu <span class="br"></span><span class="lineNumber">15</span><span class="br"></span>egerunt. Alexander, non alias magis territus, ad vota et preces Aristandrum vocari iubet. Ille in candida veste verbenas manu praeferens, capite velato, praeibat preces regi<a class="footnoteLink" href="#note_LCL368_282_1" id="target_note_LCL368_282_1"><sup>1</sup></a> Iovem Minervamque <span class="br"></span><span class="lineNumber">16</span><span class="br"></span>Victoriam propitianti. Tunc quidem, sacrificio rite perpetrato, reliquum noctis acquieturus in tabernaculum rediit. Sed nec somnum capere nec quietem pati poterat; modo e iugo montis aciem in dextrum Persarum cornu demittere<a class="footnoteLink" href="#note_LCL368_282_2" id="target_note_LCL368_282_2"><sup>2</sup></a> agitabat, modo recta fronte concurrere hosti, interdum haesitare an potius <span class="br"></span><span class="lineNumber">17</span><span class="br"></span>in laevum detorqueret agmen. Tandem gravatum animi anxietate corpus altior somnus oppressit.</p>
<p>Iamque luce orta duces ad accipienda imperia <span class="br"></span><span class="lineNumber">18</span><span class="br"></span>convenerant, insolito circa praetorium silentio attoniti; quippe alias accersere ipsos et interdum morantes castigare assueverat, tunc ne ultimo quidem rerum discrimine excitatum esse mirabantur et non somno quiescere, sed pavore marcere credebant. <span class="br"></span><span class="lineNumber">19</span><span class="br"></span>Non tamen quisquam ex custodibus corporis intrare tabernaculum audebat. Et iam tempus instabat, nec miles iniussu ducis aut arma capere poterat aut <span class="br"></span><span class="lineNumber">20</span><span class="br"></span>in ordines ire. Diu Parmenio cunctatus, cibum ut





</p></section><notes><section class="footnotes"><ul><li class="note" id="note_LCL368_282_1"><a class="footnoteCrossrefLink" href="#target_note_LCL368_282_1" title="Click to highlight in text"><sup class="lineRef">1</sup>regi <span class="italic">Acidalius;</span> regis <span class="italic">A.</span></a></li><script type="text/javascript">document.getElementById('note_LCL368_282_1').style.display = "none";</script><li class="note" id="note_LCL368_282_2"><a class="footnoteCrossrefLink" href="#target_note_LCL368_282_2" title="Click to highlight in text"><sup class="lineRef">2</sup>demittere <span class="italic">J. Froben;</span> dimittere <span class="italic">A.</span></a></li><script type="text/javascript">document.getElementById('note_LCL368_282_2').style.display = "none";</script></ul></section></notes></section>