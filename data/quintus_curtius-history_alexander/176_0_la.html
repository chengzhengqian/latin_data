<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>habebant, circumstantibus regem. At ille remotis arbitris diu aliud atque aliud consilium animo volutabat.</p>
<p>Iamque solitudinem quam paulo ante pro solacio <span class="br"></span><span class="lineNumber">11</span><span class="br"></span>petiverat perosus, Bubacen vocari iubet. Quem intuens: “Ite,” inquit, “consulite vobis, ad ultimum regi vestro, ut decebat, fide exhibita; ego hic legem fati mei exspecto. Forsitan mireris quod vitam non <span class="br"></span><span class="lineNumber">12</span><span class="br"></span>finiam; alieno scelere quam meo mori malo.” Post hanc vocem spado gemitu non tabernaculum modo, sed etiam castra complevit. Irrupere deinde alii, laceratisque vestibus, lugubri et barbaro ululatu <span class="br"></span><span class="lineNumber">13</span><span class="br"></span>regem deplorare coeperunt. Persae, ad illos clamore perlato, attoniti metu nec arma capere, ne in Bactrianos inciderent, nec quiescere audebant, ne impie <span class="br"></span><span class="lineNumber">14</span><span class="br"></span>deserere regem viderentur. Varius ac dissonus clamor sine duce ac sine imperio totis castris referebatur. Besso et Nabarzani<a class="footnoteLink" href="#note_LCL368_414_1" id="target_note_LCL368_414_1"><sup>1</sup></a> nuntiaverant sui regem a semetipso interemptum esse—planctus eos deceperat—; <span class="br"></span><span class="lineNumber">15</span><span class="br"></span>itaque citatis equis advolant, sequentibus quos ad ministerium sceleris delegerant, et, cum tabernaculum intrassent, quia regem vivere spadones indicabant <span class="br"></span><span class="lineNumber">16</span><span class="br"></span>comprehendi vincirique iusserunt. Rex curru paulo ante vectus et deorum auspiciis ac summis<a class="footnoteLink" href="#note_LCL368_414_2" id="target_note_LCL368_414_2"><sup>2</sup></a> honoribus cultus, nulla externa ope admota, captivus servorum suorum in sordidum vehiculum pellibus






</p></section><notes><section class="footnotes"><ul><li class="note" id="note_LCL368_414_1"><a class="footnoteCrossrefLink" href="#target_note_LCL368_414_1" title="Click to highlight in text"><sup class="lineRef">1</sup>Nabarzani <span class="italic">Lauer</span>; nabarzano <span class="italic">A</span>.</a></li><script type="text/javascript">document.getElementById('note_LCL368_414_1').style.display = "none";</script><li class="note" id="note_LCL368_414_2"><a class="footnoteCrossrefLink" href="#target_note_LCL368_414_2" title="Click to highlight in text"><sup class="lineRef">2</sup>ac summis <span class="italic">Cunze</span>; ac suis <span class="italic">C</span>; a suis <span class="italic">P</span>.</a></li><script type="text/javascript">document.getElementById('note_LCL368_414_2').style.display = "none";</script></ul></section></notes></section>