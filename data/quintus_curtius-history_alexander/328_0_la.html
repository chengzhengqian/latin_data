<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
cum iam lux appeteret, et convivium solvitur et coniurati exceperunt regem laeti occasionem exsequendi sceleris admotam; cum mulier attonitae, ut creditum est, mentis, conversari in regia solita, quia instinctu videbatur futura praedicere, non occurrit modo abeunti, sed etiam semet obiecit vultuque et oculis motum praeferens animi, ut rediret in convivium, <span class="br"></span><span class="lineNumber">17</span><span class="br"></span> monuit. Et ille per ludum, bene deos suadere respondit, revocatisque amicis, in horam diei ferme secundam convivii tempus extraxit.</p>
<span class="br"></span><span class="lineNumber">18</span><span class="br"></span><p>Iam alii ex cohorte in stationem successerant ante cubiculi<a class="footnoteLink" href="#note_LCL369_286_1" id="target_note_LCL369_286_1"><sup>1</sup></a> fores excubituri, adhuc tamen coniurati stabant vice officii sui expleta; adeo pertinax spes <span class="br"></span><span class="lineNumber">19</span><span class="br"></span> est, quam humanae mentes devoraverunt. Rex benignius quam alias allocutus, discedere eos ad curanda corpora, quoniam tota nocte perstitissent, iubet. Data singulis <span class="sc">l</span> sestertia, collaudatique,<a class="footnoteLink" href="#note_LCL369_286_2" id="target_note_LCL369_286_2"><sup>2</sup></a> quod, etiam aliis tradita vice, tamen excubare perseverassent. <span class="br"></span><span class="lineNumber">20</span><span class="br"></span> Illi tanta spe destituti, domos abeunt. Et ceteri quidem expectabant stationis suae noctem; Epimenes sive comitate regis, qua ipsum inter coniuratos exceperat, repente mutatus, sive quia coeptis deos obstare credebat, fratri suo Eurylocho, quem antea expertem esse consilii voluerat, quid pararetur <span class="br"></span><span class="lineNumber">21</span><span class="br"></span> aperit. Omnibus Philotae supplicium in oculis erat; itaque protinus inicit fratri manum et in regiam 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_286_1"><a class="footnoteCrossrefLink" href="#target_note_LCL369_286_1" title="Click to highlight in text"><sup class="lineRef">1</sup>cubiculi <span class="italic">I;</span> cubili <span class="italic">A.</span></a></li><script type="text/javascript">document.getElementById('note_LCL369_286_1').style.display = "none";</script><li class="note" id="note_LCL369_286_2"><a class="footnoteCrossrefLink" href="#target_note_LCL369_286_2" title="Click to highlight in text"><sup class="lineRef">2</sup>conlaudatique <span class="italic">J. Froben;</span> conlaudatisque <span class="italic">A.</span></a></li><script type="text/javascript">document.getElementById('note_LCL369_286_2').style.display = "none";</script></ul></section></notes></section>