<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">16</span><span class="br"></span> ne qua noxiis<a class="footnoteLink" href="#note_LCL369_74_1" id="target_note_LCL369_74_1"><sup>1</sup></a> initi consilii daretur nota. Invitatus est etiam Philotas ad ultimas ipsi epulas, et rex non cenare modo, sed etiam familiariter colloqui cum eo <span class="br"></span><span class="lineNumber">17</span><span class="br"></span> quem damnaverat sustinuit. Secunda deinde vigilia, luminibus extinctis, cum paucis in regiam coeunt Hephaestio et Craterus et Coenus et Erigyius, hi ex amicis, ex armigeris autem Perdiccas et Leonnatus. Per hos imperatum ut qui ad<a class="footnoteLink" href="#note_LCL369_74_2" id="target_note_LCL369_74_2"><sup>2</sup></a> praetorium excubabant <span class="br"></span><span class="lineNumber">18</span><span class="br"></span> armati vigilarent. Iam ad omnes aditus dispositi erant equites, itinera quoque obsidere iussi, ne quis ad Parmenionem, qui tum Mediae magnisque copiis <span class="br"></span><span class="lineNumber">19</span><span class="br"></span> praeerat, occultus evaderet. Atarrhias<a class="footnoteLink" href="#note_LCL369_74_3" id="target_note_LCL369_74_3"><sup>3</sup></a> autem cum ccc armatis intraverat regiam; huic decem satellites adduntur,<a class="footnoteLink" href="#note_LCL369_74_4" id="target_note_LCL369_74_4"><sup>4</sup></a> quorum singulos deni armigeri sequebantur. <span class="br"></span><span class="lineNumber">20</span><span class="br"></span> Hi ad alios coniuratos comprehendendos distributi sunt, Atarrhias cum trecentis ad Philotam missus, clausum aditum domus moliebatur, <span class="sc">l</span> iuvenum promptissimis stipatus; nam ceteros cingere undique domum iusserat, ne occulto aditu Philotas posset elabi. <span class="br"></span><span class="lineNumber">21</span><span class="br"></span> Illum sive securitate animi sive fatigatione resolutum somnus oppresserat; quem Atarrhias torpentem <span class="br"></span><span class="lineNumber">22</span><span class="br"></span> adhuc occupat. Tandem ei sopore discusso cum inicerentur catenae: “Vicit,” inquit, “bonitatem tuam, rex, inimicorum meorum acerbitas.” Nec plura elocutum capite velato in regiam adducunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL369_74_1"><a class="footnoteCrossrefLink" href="#target_note_LCL369_74_1" title="Click to highlight in text"><sup class="lineRef">1</sup>noxiis <span class="italic">Jeep;</span> noni <span class="italic">A.</span></a></li><script type="text/javascript">document.getElementById('note_LCL369_74_1').style.display = "none";</script><li class="note inline" id="note_LCL369_74_2"><a class="footnoteCrossrefLink" href="#target_note_LCL369_74_2" title="Click to highlight in text"><sup class="lineRef">2</sup>ad <span class="italic">added by I.</span></a></li><script type="text/javascript">document.getElementById('note_LCL369_74_2').style.display = "none";</script><li class="note" id="note_LCL369_74_3"><a class="footnoteCrossrefLink" href="#target_note_LCL369_74_3" title="Click to highlight in text"><sup class="lineRef">3</sup>Atarrhias <span class="italic">Hedicke;</span> atarras <span class="italic">A.</span></a></li><script type="text/javascript">document.getElementById('note_LCL369_74_3').style.display = "none";</script><li class="note" id="note_LCL369_74_4"><a class="footnoteCrossrefLink" href="#target_note_LCL369_74_4" title="Click to highlight in text"><sup class="lineRef">4</sup>adduntur <span class="italic">Hedicke;</span> traduntur <span class="italic">A.</span></a></li><script type="text/javascript">document.getElementById('note_LCL369_74_4').style.display = "none";</script></ul></section></notes></section>