<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

Apollonius, vectigalibus eiusdem Africae Aegyptique Cleomenes.<a class="footnoteLink" href="#note_LCL368_238_1" id="target_note_LCL368_238_1"><sup>1</sup></a> Ex finitimis urbibus commigrare Alexandream iussis novam urbem magna multitudine <span class="br"></span><span class="lineNumber">6</span><span class="br"></span>implevit. Fama est, cum rex orbem futuri muri<a class="footnoteLink" href="#note_LCL368_238_2" id="target_note_LCL368_238_2"><sup>2</sup></a> polenta, ut Macedonum mos est, destinasset, avium greges advolasse et polenta esse pastas; cumque id omen pro tristi a plerisque esset acceptum, respondisse vates magnam illam urbem advenarum frequentiam culturam, multisque eam terris alimenta praebituram.</p>
<span class="br"></span><span class="lineNumber">7</span><span class="br"></span><p>Regem, cum secundo amni deflueret, assequi cupiens Hector, Parmenionis filius, eximio aetatis flore, in paucis Alexandro carus, parvum navigium conscendit, pluribus quam capere posset impositis. <span class="br"></span><span class="lineNumber">8</span><span class="br"></span>Itaque mersa navis omnes destituit. Hector diu flumini obluctatus, cum madens vestis et astricti crepidis pedes natare prohiberent, in ripam tamen semianimis evasit et, ut primum fatigatus spiritum laxavit, quem metus et periculum intenderat, nullo adiuvante—quippe in diversum evaserant alii—<span class="br"></span><span class="lineNumber">9</span><span class="br"></span>exanimatus est. Amissi eius desiderio vehementer afflictus est repertumque corpus magnifico extulit funere.</p>
<p>Oneravit hunc dolorem nuntius mortis Andromachi, quem praefecerat Syriae; vivum Samaritae</p>
</section><notes><section class="footnotes"><ul><li class="note" id="note_LCL368_238_1"><a class="footnoteCrossrefLink" href="#target_note_LCL368_238_1" title="Click to highlight in text"><sup class="lineRef">1</sup>Cleomenes <span class="italic">J. Froben;</span> clemens <span class="italic">A.</span></a></li><script type="text/javascript">document.getElementById('note_LCL368_238_1').style.display = "none";</script><li class="note" id="note_LCL368_238_2"><a class="footnoteCrossrefLink" href="#target_note_LCL368_238_2" title="Click to highlight in text"><sup class="lineRef">2</sup>orbem futuri muri <span class="italic">Bentley;</span> urbem futuri muris <span class="italic">A.</span></a></li><script type="text/javascript">document.getElementById('note_LCL368_238_2').style.display = "none";</script></ul></section></notes></section>