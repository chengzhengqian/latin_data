<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> adlevatumque in tabernaculum deferunt. Ille humi prostraverat corpus, gemitu eiulatuque<a class="footnoteLink" href="#note_LCL369_248_1" id="target_note_LCL369_248_1"><sup>1</sup></a> miserabili tota personante<a class="footnoteLink" href="#note_LCL369_248_2" id="target_note_LCL369_248_2"><sup>2</sup></a> regia. Laniare deinde os unguibus et circumstantes rogare ne se tanto dedecori superstitem esse paterentur.</p>
<span class="br"></span><span class="lineNumber">6</span><span class="br"></span><p>Inter has preces tota nox extracta est. Scrutantemque num ira deorum ad tantum nefas actus esset, subit anniversarium sacrificium Libero Patri non esse redditum stato<a class="footnoteLink" href="#note_LCL369_248_3" id="target_note_LCL369_248_3"><sup>3</sup></a> tempore. Itaque inter vinum et epulas caede commissa, iram dei fuisse manifestam. <span class="br"></span><span class="lineNumber">7</span><span class="br"></span> Ceterum magis eo movebatur, quod omnium amicorum animos videbat attonitos; neminem cum ipso sociare sermonem postea ausurum, vivendum esse in solitudine velut ferae bestiae terrenti alias <span class="br"></span><span class="lineNumber">8</span><span class="br"></span> timentique. Prima deinde luce tabernaculo corpus, sicut adhuc cruentum erat, iussit inferri. Quo posito ante ipsum, lacrimis obortis: “Hanc,” inquit, “nutrici meae gratiam rettuli, cuius duo filii apud Miletum pro mea gloria occubuere mortem, hic frater, unicum orbitatis solacium, a me inter epulas occisus est. <span class="br"></span><span class="lineNumber">9</span><span class="br"></span> Quo nunc se conferet misera? Omnibus eius unus supersum, quem solum aequis oculis videre non poterit. Et ego, servatorum meorum latro, revertar in patriam, ut ne dexteram quidem nutrici sine <span class="br"></span><span class="lineNumber">10</span><span class="br"></span> memoria calamitatis eius offerre possim!” Et cum finis lacrimis querellisque non fieret, iussu amicorum corpus ablatum est.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL369_248_1"><a class="footnoteCrossrefLink" href="#target_note_LCL369_248_1" title="Click to highlight in text"><sup class="lineRef">1</sup>eiulatuque <span class="italic">Vindelinus;</span> heiulatuque’<span class="italic">A</span>.</a></li><script type="text/javascript">document.getElementById('note_LCL369_248_1').style.display = "none";</script><li class="note" id="note_LCL369_248_2"><a class="footnoteCrossrefLink" href="#target_note_LCL369_248_2" title="Click to highlight in text"><sup class="lineRef">2</sup>personante <span class="italic">Modius;</span> personans <span class="italic">A.</span></a></li><script type="text/javascript">document.getElementById('note_LCL369_248_2').style.display = "none";</script><li class="note" id="note_LCL369_248_3"><a class="footnoteCrossrefLink" href="#target_note_LCL369_248_3" title="Click to highlight in text"><sup class="lineRef">3</sup>stato <span class="italic">Modius;</span> statuto <span class="italic">A.</span></a></li><script type="text/javascript">document.getElementById('note_LCL369_248_3').style.display = "none";</script></ul></section></notes></section>