<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<span class="label"><span class="sc">Liber IX</span></span>
<p>I. Alexander tam memorabili victoria laetus, qua sibi Orientis finis apertos esse censebat, Soli victimis caesis, milites quoque, quo promptioribus animis reliqua belli obirent, pro contione laudatos, docuit quidquid Indis virium fuisset, illa dimicatione prostratum; <span class="br"></span><span class="lineNumber">2</span><span class="br"></span> cetera opimam praedam fore celebratasque<a class="footnoteLink" href="#note_LCL369_364_1" id="target_note_LCL369_364_1"><sup>1</sup></a> opes in ea regione eminere quam peterent. Proinde iam vilia et obsoleta esse spolia de Persis; gemmis margaritisque et auro atque ebore Macedoniam Graeciamque, non suas tantum domos repleturos.<a class="footnoteLink" href="#note_LCL369_364_2" id="target_note_LCL369_364_2"><sup>2</sup></a></p>
<span class="br"></span><span class="lineNumber">3</span><span class="br"></span><p>Avidi milites et pecuniae et gloriae, simul quia numquam eos affirmatio eius fefellerat, pollicentur operam; dimissisque cum bona spe navigia exaedificari iubet, ut, cum totam Asiam percucurrisset,<a class="footnoteLink" href="#note_LCL369_364_3" id="target_note_LCL369_364_3"><sup>3</sup></a> <span class="br"></span><span class="lineNumber">4</span><span class="br"></span> finem terrarum, mare, inviseret. Multa materia navalis in proximis montibus erat; quam caedere aggressi magnitudinis invisitatae repperere serpentes. 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_364_1"><a class="footnoteCrossrefLink" href="#target_note_LCL369_364_1" title="Click to highlight in text"><sup class="lineRef">1</sup>celebratasque <span class="italic">Lauer;</span> celebratesque <span class="italic">A.</span></a></li><script type="text/javascript">document.getElementById('note_LCL369_364_1').style.display = "none";</script><li class="note" id="note_LCL369_364_2"><a class="footnoteCrossrefLink" href="#target_note_LCL369_364_2" title="Click to highlight in text"><sup class="lineRef">2</sup>repleturos <span class="italic">I;</span> repleturum <span class="italic">A.</span></a></li><script type="text/javascript">document.getElementById('note_LCL369_364_2').style.display = "none";</script><li class="note" id="note_LCL369_364_3"><a class="footnoteCrossrefLink" href="#target_note_LCL369_364_3" title="Click to highlight in text"><sup class="lineRef">3</sup>percucurrisset <span class="italic">C;</span> percurrisset <span class="italic">P.</span></a></li><script type="text/javascript">document.getElementById('note_LCL369_364_3').style.display = "none";</script></ul></section></notes></section>