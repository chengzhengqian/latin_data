<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
pervicacioris irae fuit. Cuius explendae matura <span class="br"></span><span class="lineNumber">2</span><span class="br"></span> obvenit occasio. Mos erat, ut supra dictum est, principibus Macedonum adultos liberos regibus tradere ad munia haud multum servilibus ministeriis <span class="br"></span><span class="lineNumber">3</span><span class="br"></span> abhorrentia. Excubabant, servatis noctium vicibus, proximi foribus eius aedis, in qua rex acquiescebat. Per hos pelices introducebantur alio aditu quam <span class="br"></span><span class="lineNumber">4</span><span class="br"></span> quem armati obsidebant. Eidem acceptos ab agasonibus equos, cum rex ascensurus esset, admovebant comitabanturque et venantem et in proeliis, omnibus <span class="br"></span><span class="lineNumber">5</span><span class="br"></span> artibus studiorum liberalium exculti. Praecipuus honor habebatur, quod licebat sedentibus vesci cum rege. Castigandi eos verberibus nulli potestas <span class="br"></span><span class="lineNumber">6</span><span class="br"></span> praeter ipsum erat. Haec cohors velut seminarium ducum praefectorumque apud Macedonas fuit; hinc habuere posteri reges, quorum stirpi post multas actates Romani opes ademerunt.</p>
<span class="br"></span><span class="lineNumber">7</span><span class="br"></span><p>Igitur Hermolaus, puer nobilis ex regia cohorte, cum aprum telo occupasset, quem rex ferire destinaverat, iussu eius verberibus affectus est. Quam ignominiam aegre ferens deflere apud Sostratum <span class="br"></span><span class="lineNumber">8</span><span class="br"></span> coepit. Ex eadem cohorte erat Sostratus, amore eius ardens; qui cum laceratum corpus, in quo deperibat, intueretur, forsitan olim ob aliam quoque causam regi infestus, iuvenem sua sponte iam motum, data fide acceptaque, perpulit, ut occidendi regem consilium
<span class="br"></span><span class="lineNumber"></span><span class="br"></span>
</p></section><notes></notes></section>