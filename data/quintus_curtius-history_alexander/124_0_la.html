<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

ipsum sedens equos regebat, hasta transfixus est. Nec aut Persae aut Macedones dubitavere quin ipse <span class="br"></span><span class="lineNumber">29</span><span class="br"></span>rex esset occisus. Ergo lugubri ululatu et incondito clamore gemituque totam fere aciem adhuc aequo Marte pugnantium turbavere cognati Darei et armigeri. Laevumque cornu in fugam effusum destituerat currum, quem a dextra parte stipati in medium agmen receperunt.</p>
<span class="br"></span><span class="lineNumber">30</span><span class="br"></span><p>Dicitur acinace stricto Dareus dubitasse an fugae dedecus honesta morte vitaret; sed eminens curru nondum omnem suorum aciem proelio excedentem <span class="br"></span><span class="lineNumber">31</span><span class="br"></span>destituere erubescebat, dumque inter spem et desperationem haesitat, sensim Persae cedebant et laxaverant ordines. Alexander mutato equo—quippe plures fatigaverat—resistentium adversa ora fodiebat, <span class="br"></span><span class="lineNumber">32</span><span class="br"></span>fugientium terga. Iamque non pugna, sed caedes erat, cum Dareus quoque currum suum in fugam vertit. Haerebat in tergis fugientium victor, sed prospectum oculorum nubes pulveris, quae ad caelum <span class="br"></span><span class="lineNumber">33</span><span class="br"></span>efferebatur,<a class="footnoteLink" href="#note_LCL368_310_1" id="target_note_LCL368_310_1"><sup>1</sup></a> abstulerat; ergo haud secus quam in tenebris errabant, ad sonum notae vocis aut signum subinde coeuntes. Exaudiebant tamen strepitus habenarum, quibus equi currum vehentes identidem verberabantur; haec sola fugientis vestigia excepta sunt.</p>
<p>XVI. At in laevo Macedonum cornu—Parmenio, sicut ante est<a class="footnoteLink" href="#note_LCL368_310_2" id="target_note_LCL368_310_2"><sup>2</sup></a> dictum, tuebatur—longe alia fortuna







</p></section><notes><section class="footnotes"><ul><li class="note" id="note_LCL368_310_1"><a class="footnoteCrossrefLink" href="#target_note_LCL368_310_1" title="Click to highlight in text"><sup class="lineRef">1</sup>efferebatur <span class="italic">N. Heinse;</span> referebatur <span class="italic">A.</span></a></li><script type="text/javascript">document.getElementById('note_LCL368_310_1').style.display = "none";</script><li class="note" id="note_LCL368_310_2"><a class="footnoteCrossrefLink" href="#target_note_LCL368_310_2" title="Click to highlight in text"><sup class="lineRef">2</sup>est <span class="italic">added by Hedicke.</span></a></li><script type="text/javascript">document.getElementById('note_LCL368_310_2').style.display = "none";</script></ul></section></notes></section>