<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
omnes unius spiritu vivere. Nec prius recesserunt, quam compertum est somno paulisper acquiescere. Hinc certiorem spem salutis eius in castra rettulerunt.</p>
<p>VI. Rex, <span class="sc">vii</span> diebus curato vulnere, necdum obducta cicatrice, cum audisset convaluisse apud barbaros famam mortis suae, duobus navigiis iunctis, statui in medium undique conspicuum tabernaculum iussit, ex quo se ostenderet perisse credentibus, conspectusque ab incolis spem hostium falso nuntio <span class="br"></span><span class="lineNumber">2</span><span class="br"></span> conceptam inhibuit. Secundo deinde amne defluxit aliquantum intervalli a cetera classe praecipiens, ne quies perinvalido adhuc necessaria pulsu remorum impediretur.</p>
<span class="br"></span><span class="lineNumber">3</span><span class="br"></span><p>Quarto postquam navigare coeperat die pervenit in regionem desertam quidem ab incolis, sed frumento et pecoribus abundantem. Placuit is locus et <span class="br"></span><span class="lineNumber">4</span><span class="br"></span> ad suam et ad militum requiem. Mos erat principibus amicorum et custodibus corporis excubare ante praetorium quotiens adversa regi valetudo incidisset; hoc tum quoque more servato, universi cubiculum <span class="br"></span><span class="lineNumber">5</span><span class="br"></span> eius intrant. Ille sollicitus ne quid novi afferrent, quia simul venerant, percontatur num hostium recens <span class="br"></span><span class="lineNumber">6</span><span class="br"></span> nuntiaretur adventus. At Craterus, cui mandatum erat ut amicorum preces perferret ad eum: “Credisne,”
<span class="br"></span><span class="lineNumber"></span><span class="br"></span>
</p></section><notes></notes></section>