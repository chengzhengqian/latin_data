<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> Rhinocerotes quoque, rarum alibi animal, in eisdem montibus erant. Ceterum hoc nomen beluis inditum a Graecis; sermonis eius ignari Indi<a class="footnoteLink" href="#note_LCL369_366_1" id="target_note_LCL369_366_1"><sup>1</sup></a> aliud lingua sua usurpant.</p>
<span class="br"></span><span class="lineNumber">6</span><span class="br"></span><p>Rex, duabus urbibus conditis in utraque fluminis quod superaverat ripa, copiarum duces coronis et <span class="sc">m</span> aureis singulos donat; ceteris quoque pro portione aut gradus<a class="footnoteLink" href="#note_LCL369_366_2" id="target_note_LCL369_366_2"><sup>2</sup></a> quem in amicitia obtinebant, aut navatae <span class="br"></span><span class="lineNumber">7</span><span class="br"></span> operae, honos habitus est. Abisares, qui, priusquam cum Poro dimicaretur, legatos ad Alexandrum miserat, rursus alios misit pollicentes omnia facturum quae imperasset, modo ne cogeretur corpus suum dedere; neque enim aut sine regio imperio victurum <span class="br"></span><span class="lineNumber">8</span><span class="br"></span> aut regnaturum esse captivum. Cui Alexander nuntiari iussit, si gravaretur ad se venire, ipsum ad eum esse venturum.</p>
<p>Hinc, praerapido<a class="footnoteLink" href="#note_LCL369_366_3" id="target_note_LCL369_366_3"><sup>3</sup></a> amne superato, ad interiora <span class="br"></span><span class="lineNumber">9</span><span class="br"></span> Indiae processit. Silvae erant prope in immensum spatium diffusae procerisque et in eximiam altitudinem <span class="br"></span><span class="lineNumber">10</span><span class="br"></span> editis arboribus umbrosae. Plerique rami instar ingentium stipitum flexi in humum, rursus qua se curvaverant erigebantur, adeo ut species esset non rami resurgentis, sed arboris ex sua radice generatae. <span class="br"></span><span class="lineNumber">11</span><span class="br"></span> Caeli temperies salubris; quippe et vim solis umbrae 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_366_1"><a class="footnoteCrossrefLink" href="#target_note_LCL369_366_1" title="Click to highlight in text"><sup class="lineRef">1</sup>Indi <span class="italic">added by Hedicke.</span></a></li><script type="text/javascript">document.getElementById('note_LCL369_366_1').style.display = "none";</script><li class="note inline" id="note_LCL369_366_2"><a class="footnoteCrossrefLink" href="#target_note_LCL369_366_2" title="Click to highlight in text"><sup class="lineRef">2</sup>gradus <span class="italic">Acidalius;</span> gradu <span class="italic">A.</span></a></li><script type="text/javascript">document.getElementById('note_LCL369_366_2').style.display = "none";</script><li class="note" id="note_LCL369_366_3"><a class="footnoteCrossrefLink" href="#target_note_LCL369_366_3" title="Click to highlight in text"><sup class="lineRef">3</sup>praerapido <span class="italic">Hedicke;</span> poro <span class="italic">A.</span></a></li><script type="text/javascript">document.getElementById('note_LCL369_366_3').style.display = "none";</script></ul></section></notes></section>