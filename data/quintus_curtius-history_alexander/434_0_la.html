<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
caret esse contactos, iuberet interfici. Offerre se corpora irae; trucidaret.<a class="footnoteLink" href="#note_LCL369_498_1" id="target_note_LCL369_498_1"><sup>1</sup></a> <span class="italic">Tandem prae dolore vix mentis compotes, universi concurrunt ad regiam, armisque ante fores proiectis, tunicati astantes, ut nuda et obnoxia poenis corpora admitterentur, flentes orabant. Non se deprecari, quin suppliciis sontium expiarentur quae per contumaciam deliquissent. Regis iracundiam sibi morte tristiorem esse.</span></p>
<p><span class="italic">Cumque dies noctesque ante regiam persistentes miserabili clamore habituque paenitentiam suam approbarent, biduum tamen adversus humillimas suorum preces iracundia regis duravit. Tertio die victus constantia supplicum, processit, incusataque leniter exercitus immodestia, non sine multis utrimque lacrimis in gratiam se cum ipsis redire professus est. Digna tamen res visa est quae maioribus hostiis expiaretur. Itaque sacrificio magnifice perpetrato, Macedonum simul Persarumque primores invitavit ad epulas. Novem milia eo convivio excepisse proditum est memoriae, eosque omnes, invitante rege, ex eadem creterra libavisse, Graecis barbarisque vatibus cum alia fausta vota praeeuntibus, tum imprimis, ut utriusque imperii societas in idem corpus coalita perpetua esset. Maturata deinde est missio, et infirmissimus quisque exauctorati. Amicorum quoque seniorum quibusdam commeatum dedit. Ex quibus Clitus cognomine Albus Gorgiasque et Polydamas et Antigenes fuere. Abeuntibus non modo praeteriti temporis</span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_498_1"><a class="footnoteCrossrefLink" href="#target_note_LCL369_498_1" title="Click to highlight in text"><sup class="lineRef">1</sup>irae; trucidaret <span class="italic">Modius;</span> ira retrucidaret <span class="italic">A. The words which follow, as far as the beginning of ch. 5, were added by Freinshem. In A no part of the page is left vacant, but either in the line itself</span> (<span class="italic">FL m. pr. V</span>) <span class="italic">or in the margin</span> (<span class="italic">BL corr.</span>) <span class="italic">a corrector added</span> hinc deest.</a></li><script type="text/javascript">document.getElementById('note_LCL369_498_1').style.display = "none";</script></ul></section></notes></section>