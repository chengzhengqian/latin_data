<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

gladium clipeo tegens quasi transfuga genibus regis advolvitur. Ille assurgere supplicem recipique inter <span class="br"></span><span class="lineNumber">16</span><span class="br"></span>suos iussit. At barbarus, gladio strenue in dextram translato, cervicem appetiit regis. Qui exigua corporis declinatione evitato ictu, in vanum manum barbari lapsam amputat gladio, denuntiato in illum diem periculo, ut arbitrabatur ipse, defunctus.</p>
<span class="br"></span><span class="lineNumber">17</span><span class="br"></span><p>Sed, ut opinor, inevitabile est fatum; quippe dum inter primores promptius dimicat, sagitta ictus est, quam per loricam adactam, stantem in humero medicus <span class="br"></span><span class="lineNumber">18</span><span class="br"></span>eius Philippus evellit. Plurimus deinde sanguis manare coepit omnibus territis, quia non quam alte penetrasset telum, lorica obstante cognoverant. Ipse, ne oris quidem colore mutato, supprimi sanguinem <span class="br"></span><span class="lineNumber">19</span><span class="br"></span>et vulnus obligari iussit. Diu ante ipsa signa vel dissimulato vel victo dolore perstiterat, cum suppressus paulo ante sanguis, labente ligamento<a class="footnoteLink" href="#note_LCL368_220_1" id="target_note_LCL368_220_1"><sup>1</sup></a> quo retentus erat, manare largius<a class="footnoteLink" href="#note_LCL368_220_2" id="target_note_LCL368_220_2"><sup>2</sup></a> coepit, et vulnus, quod tepens<a class="footnoteLink" href="#note_LCL368_220_3" id="target_note_LCL368_220_3"><sup>3</sup></a> adhuc dolorem non moverat, frigente sanguine intumuit. <span class="br"></span><span class="lineNumber">20</span><span class="br"></span>Linqui deinde animo et submitti genu coepit; quem proximi exceptum in castra receperunt. Et Betis, interfectum ratus, urbem ovans victoria repetit.</p>
<span class="br"></span><span class="lineNumber">21</span><span class="br"></span><p>At Alexander, nondum percurato vulnere, aggerem quo moenium altitudinem aequaret, extruxit</p>
</section><notes><section class="footnotes"><ul><li class="note" id="note_LCL368_220_1"><a class="footnoteCrossrefLink" href="#target_note_LCL368_220_1" title="Click to highlight in text"><sup class="lineRef">1</sup>labente ligamento <span class="italic">Hedicke;</span> medicamento <span class="italic">A,</span></a></li><script type="text/javascript">document.getElementById('note_LCL368_220_1').style.display = "none";</script><li class="note" id="note_LCL368_220_2"><a class="footnoteCrossrefLink" href="#target_note_LCL368_220_2" title="Click to highlight in text"><sup class="lineRef">2</sup>largius <span class="italic">N. Heinse;</span> longius <span class="italic">A.</span></a></li><script type="text/javascript">document.getElementById('note_LCL368_220_2').style.display = "none";</script><li class="note" id="note_LCL368_220_3"><a class="footnoteCrossrefLink" href="#target_note_LCL368_220_3" title="Click to highlight in text"><sup class="lineRef">3</sup>tepens <span class="italic">Acidalius;</span> stupens <span class="italic">A.</span></a></li><script type="text/javascript">document.getElementById('note_LCL368_220_3').style.display = "none";</script></ul></section></notes></section>