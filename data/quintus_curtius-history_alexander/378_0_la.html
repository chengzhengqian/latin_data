<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
quarum nomina horretis; inveniam qui desertum a vobis sequantur. Scythae Bactrianique erunt mecum, <span class="br"></span><span class="lineNumber">34</span><span class="br"></span> hostes paulo ante, nunc milites nostri. Mori praestat quam precario imperatorem esse. Ite reduces domos! ite deserto rege ovantes! Ego hic aut<a class="footnoteLink" href="#note_LCL369_386_1" id="target_note_LCL369_386_1"><sup>1</sup></a> vobis desperatae victoriae aut honestae morti locum inveniam.”</p>
<p>III. Ne sic quidem ulli militum vox exprimi potuit. Exspectabant ut duces principesque ad regem perferrent, vulneribus et continuo labore militiae fatigatos, non detrectare munia, sed sustinere non posse. <span class="br"></span><span class="lineNumber">2</span><span class="br"></span> Ceterum illi, metu attoniti, in terram ora defixerant.</p>
<p>Igitur primo fremitus sua sponte, deinde gemitus quoque oritur, paulatimque liberius dolor egeri<a class="footnoteLink" href="#note_LCL369_386_2" id="target_note_LCL369_386_2"><sup>2</sup></a> coepit, manantibus lacrimis, adeo ut rex ira in misericordiam versa ne ipse quidem, quamquam cupiebat,<a class="footnoteLink" href="#note_LCL369_386_3" id="target_note_LCL369_386_3"><sup>3</sup></a> <span class="br"></span><span class="lineNumber">3</span><span class="br"></span> temperare oculis potuerit. Tandem, universa contione effusius flente, Coenus<a class="footnoteLink" href="#note_LCL369_386_4" id="target_note_LCL369_386_4"><sup>4</sup></a> ausus est, cunctantibus ceteris, propius tribunal accedere, significans se loqui <span class="br"></span><span class="lineNumber">4</span><span class="br"></span> velle. Quem ut videre milites detrahentem galeam capiti—ita enim regem alloqui mos est—hortari <span class="br"></span><span class="lineNumber">5</span><span class="br"></span> coeperunt ut causam exercitus ageret. Tum Coenus: “Dii prohibeant,” inquit, “a nobis impias mentes! Et profecto prohibent; idem animus est tuis, qui fuit semper, ire quo iusseris, pugnare, periclitari, 







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_386_1"><a class="footnoteCrossrefLink" href="#target_note_LCL369_386_1" title="Click to highlight in text"><sup class="lineRef">1</sup>aut <span class="italic">Bentley;</span> a <span class="italic">A.</span></a></li><script type="text/javascript">document.getElementById('note_LCL369_386_1').style.display = "none";</script><li class="note inline" id="note_LCL369_386_2"><a class="footnoteCrossrefLink" href="#target_note_LCL369_386_2" title="Click to highlight in text"><sup class="lineRef">2</sup>egeri <span class="italic">Gebhard;</span> erigi <span class="italic">A.</span></a></li><script type="text/javascript">document.getElementById('note_LCL369_386_2').style.display = "none";</script><li class="note" id="note_LCL369_386_3"><a class="footnoteCrossrefLink" href="#target_note_LCL369_386_3" title="Click to highlight in text"><sup class="lineRef">3</sup>cupiebat <span class="italic">Kinch;</span> cupierat <span class="italic">P;</span> cuperat <span class="italic">C.</span></a></li><script type="text/javascript">document.getElementById('note_LCL369_386_3').style.display = "none";</script><li class="note" id="note_LCL369_386_4"><a class="footnoteCrossrefLink" href="#target_note_LCL369_386_4" title="Click to highlight in text"><sup class="lineRef">4</sup>Coenos <span class="italic">Aldus;</span> poenus <span class="italic">A</span> (<span class="italic">so below</span>).</a></li><script type="text/javascript">document.getElementById('note_LCL369_386_4').style.display = "none";</script></ul></section></notes></section>