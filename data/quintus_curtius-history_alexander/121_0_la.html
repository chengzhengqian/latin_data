<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

praecoqui gaudio verita irritare Fortunam—, adeo ut quid mallet intuentibus eam fuerit incertum.</p>
<span class="br"></span><span class="lineNumber">12</span><span class="br"></span><p>Inter haec Menidas, praefectus equitum Alexandri, cum paucis turmis opem impedimentis laturus advenerat—est<a class="footnoteLink" href="#note_LCL368_304_1" id="target_note_LCL368_304_1"><sup>1</sup></a> incertum suone consilio an regis imperio—, sed non sustinuit Cadusiorum<a class="footnoteLink" href="#note_LCL368_304_2" id="target_note_LCL368_304_2"><sup>2</sup></a> Scytharumque impetum; quippe vix temptato certamine refugit ad regem, amissorum impedimentorum testis magis <span class="br"></span><span class="lineNumber">13</span><span class="br"></span>quam vindex. Iam consilium Alexandri dolor vicerat, et, ne cura recuperandi sua militem a proelio averteret non immerito verebatur; itaque Areten, ducem hastatorum<a class="footnoteLink" href="#note_LCL368_304_3" id="target_note_LCL368_304_3"><sup>3</sup></a> —sarisophoros vocabant—adversus <span class="br"></span><span class="lineNumber">14</span><span class="br"></span>Scythas mittit. Inter haec currus, qui circa prima signa<a class="footnoteLink" href="#note_LCL368_304_4" id="target_note_LCL368_304_4"><sup>4</sup></a> turbaverant aciem, in phalangem invecti erant; Macedones confirmatis animis in medium <span class="br"></span><span class="lineNumber">15</span><span class="br"></span>agmen accipiunt. Vallo similis acies erat; iunxerant hastas et ab utroque latere temere incurrentium ilia suffodiebant. Circumire deinde et currus et propugnatores <span class="br"></span><span class="lineNumber">16</span><span class="br"></span>praecipitare coeperunt. Ingens ruina equorum aurigarumque aciem compleverat; hi territos regere non poterant, qui crebra iactatione cervicum non iugum modo excusserant, sed etiam currus everterant, vulnerati interfectos trahebant,








</p></section><notes><section class="footnotes"><ul><li class="note" id="note_LCL368_304_1"><a class="footnoteCrossrefLink" href="#target_note_LCL368_304_1" title="Click to highlight in text"><sup class="lineRef">1</sup>est <span class="italic">Hedicke;</span> et <span class="italic">A</span>.</a></li><script type="text/javascript">document.getElementById('note_LCL368_304_1').style.display = "none";</script><li class="note" id="note_LCL368_304_2"><a class="footnoteCrossrefLink" href="#target_note_LCL368_304_2" title="Click to highlight in text"><sup class="lineRef">2</sup>Cadusiorum J. <span class="italic">Froben;</span> Caucasiorum <span class="italic">A</span>.</a></li><script type="text/javascript">document.getElementById('note_LCL368_304_2').style.display = "none";</script><li class="note" id="note_LCL368_304_3"><a class="footnoteCrossrefLink" href="#target_note_LCL368_304_3" title="Click to highlight in text"><sup class="lineRef">3</sup>hastatorum I; astarum <span class="italic">A</span>.</a></li><script type="text/javascript">document.getElementById('note_LCL368_304_3').style.display = "none";</script><li class="note" id="note_LCL368_304_4"><a class="footnoteCrossrefLink" href="#target_note_LCL368_304_4" title="Click to highlight in text"><sup class="lineRef">4</sup>prima signa <span class="italic">Lauer;</span> signa prima <span class="italic">A.</span></a></li><script type="text/javascript">document.getElementById('note_LCL368_304_4').style.display = "none";</script></ul></section></notes></section>