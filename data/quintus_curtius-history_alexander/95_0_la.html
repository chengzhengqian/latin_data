<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

per medios hostes consecutus, ex equo praecipitavit et obluctanti gladio caput dempsit. Quod relatum magna cum laude ante regis pedes posuit.</p>
<p>X. Biduo ibi stativa rex habuit; in proximum <span class="br"></span><span class="lineNumber">2</span><span class="br"></span>deinde pronuntiari iter<a class="footnoteLink" href="#note_LCL368_252_1" id="target_note_LCL368_252_1"><sup>1</sup></a> iussit. Sed prima fere vigilia luna deficiens primum nitorem sideris sui condidit, deinde sanguinis colore suffuso lumen omne foedavit, sollicitisque sub ipsum tanti discriminis casum ingens religio et ex ea formido quaedam <span class="br"></span><span class="lineNumber">3</span><span class="br"></span>incussa est. Dis invitis in ultimas terras trahi se querebantur; iam nec flumina posse adiri nec sidera pristinum servare fulgorem, vastas terras, deserta omnia occurrere; in unius hominis iactationem tot milium sanguinem impendi, fastidio esse patriam, abdicari Philippum patrem, caelum vanis cogitationibus <span class="br"></span><span class="lineNumber">4</span><span class="br"></span>petere regem.<a class="footnoteLink" href="#note_LCL368_252_2" id="target_note_LCL368_252_2"><sup>2</sup></a> Pro seditione res erat, cum ad omnia interritus duces principesque militum frequentes adesse praetorio iubet Aegyptiosque vates, quos caeli ac siderum peritissimos esse credebat, quid sentirent expromere. <span class="br"></span><span class="lineNumber">5</span><span class="br"></span>At illi, qui satis scirent temporum orbes implere destinatas vices lunamque deficere, cum aut terram









</p></section><notes><section class="footnotes"><ul><li class="note" id="note_LCL368_252_1"><a class="footnoteCrossrefLink" href="#target_note_LCL368_252_1" title="Click to highlight in text"><sup class="lineRef">1</sup>iter <span class="italic">added in I.</span></a></li><script type="text/javascript">document.getElementById('note_LCL368_252_1').style.display = "none";</script><li class="note" id="note_LCL368_252_2"><a class="footnoteCrossrefLink" href="#target_note_LCL368_252_2" title="Click to highlight in text"><sup class="lineRef">2</sup>petere regem <span class="italic">Hedicke;</span> petere iam <span class="italic">A.</span></a></li><script type="text/javascript">document.getElementById('note_LCL368_252_2').style.display = "none";</script></ul></section></notes></section>