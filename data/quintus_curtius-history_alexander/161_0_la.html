<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>exemplum regis ceteri imitati sunt. Tandem propemodum invias silvas emensi, humani cultus rara vestigia et passim errantes pecorum greges repperere; et incolae, qui sparsis tuguriis habitabant, cum se callibus inviis saeptos esse credidissent, ut conspexere hostium agmen, interfectis qui comitari fugientes non poterant, devios montes et nivibus obsitos petiverunt. <span class="br"></span><span class="lineNumber">16</span><span class="br"></span>Inde, per colloquia captivorum paulatim feritate mitigata, tradidere se regi. Nec in deditos gravius consultum.</p>
<span class="br"></span><span class="lineNumber">17</span><span class="br"></span><p>Vastatis inde agris Persidis vicisque compluribus redactis in potestatem, ventum est in Mardorum gentem bellicosam et multum a ceteris Persis cultu vitae abhorrentem. Specus in montibus fodiunt, in quos seque ac coniuges et liberos condunt, pecorum <span class="br"></span><span class="lineNumber">18</span><span class="br"></span>aut ferarum carne vescuntur. Ne feminis quidem pro Naturae habitu molliora ingenia sunt; comae prominent hirtae, vestis super genua est, funda vinciunt frontem; hoc et ornamentum capitis et telum <span class="br"></span><span class="lineNumber">19</span><span class="br"></span>est. Sed hanc quoque gentem idem Fortunae impetus domuit. Itaque tricesimo die postquam a <span class="br"></span><span class="lineNumber">20</span><span class="br"></span>Persepoli profectus erat, eodem redit. Dona deinde amicis ceterisque pro cuiusque merito dedit. Propemodum omnia quae in ea urbe ceperat distributa.</p>
<p>VII. Ceterum ingentia animi bona, illam indolem qua omnes reges antecessit, illam in subeundis periculis constantiam, in rebus moliendis efficiendisque



</p></section><notes></notes></section>