<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

nec consistere territi nec progredi debiles poterant. <span class="br"></span><span class="lineNumber">17</span><span class="br"></span>Paucae tamen evasere quadrigae in ultimam aciem, iis quibus inciderunt miserabili morte consumptis; quippe amputata virorum membra humi iacebant, et, quia calidis adhuc vulneribus aberat dolor, trunci quoque et debiles quidam<a class="footnoteLink" href="#note_LCL368_306_1" id="target_note_LCL368_306_1"><sup>1</sup></a> arma non omittebant, donec multo sanguine effuso exanimati procumberent.</p>
<span class="br"></span><span class="lineNumber">18</span><span class="br"></span><p>Interim Aretes Scytharum qui impedimenta diripiebant duce occiso gravius territis instabat. Supervenere deinde a Dareo Bactriani pugnaeque vertere fortunam. Multi ergo Macedonum primo impetu obtriti sunt, plures ad Alexandrum refugerunt. <span class="br"></span><span class="lineNumber">19</span><span class="br"></span>Tum Persae, clamore sublato qualem victores solent edere, ferociter in hostem quasi ubique profligatum incurrerunt. Alexander territos castigare, adhortari, proelium, quod iam elanguerat, solus accendere; confirmatisque tandem animis, ire in hostem iubet. <span class="br"></span><span class="lineNumber">20</span><span class="br"></span>Rarior acies erat in dextro cornu Persarum; namque inde Bactriani discesserant ad opprimenda impedimenta. Itaque Alexander laxatos ordines invadit et multa caede hostium invehitur.</p>
<span class="br"></span><span class="lineNumber">21</span><span class="br"></span><p>At qui<a class="footnoteLink" href="#note_LCL368_306_2" id="target_note_LCL368_306_2"><sup>2</sup></a> in laevo cornu erant Persae, spe posse eum includi, agmen suum a tergo dimicantis opponunt; ingensque periculum in medio haerens adisset, ni equites Agriani, calcaribus subditis, circumfusos regi barbaros adorti essent aversosque caedendo in se





</p></section><notes><section class="footnotes"><ul><li class="note" id="note_LCL368_306_1"><a class="footnoteCrossrefLink" href="#target_note_LCL368_306_1" title="Click to highlight in text"><sup class="lineRef">1</sup>quidam <span class="italic">N. Heinse;</span> quidem <span class="italic">A</span> (arma quidem <span class="italic">F</span>).</a></li><script type="text/javascript">document.getElementById('note_LCL368_306_1').style.display = "none";</script><li class="note" id="note_LCL368_306_2"><a class="footnoteCrossrefLink" href="#target_note_LCL368_306_2" title="Click to highlight in text"><sup class="lineRef">2</sup>at qui <span class="italic">I;</span> atque <span class="italic">A.</span></a></li><script type="text/javascript">document.getElementById('note_LCL368_306_2').style.display = "none";</script></ul></section></notes></section>