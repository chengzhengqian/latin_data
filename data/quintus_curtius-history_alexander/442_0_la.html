<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
<span class="italic">nuntiarentur, procurandis eis Graeco simul barbaroque ritu continua sacra facta sunt.</span></p>
<p><span class="italic">Neque tamen expiari nisi morte regis potuere. Qui cum Nearchum excepisset convivio iamque cubitum iturus esset, Medii Larisaei obnixis precibus dedit, ut ad eum comissatum veniret. Ubi postquam tota nocte perpotavit, male habere coepit. Ingravescens deinde morbus adeo omnes vires intra sextum diem exhausit, ut ne vocis quidem potestas esset. Interea milites sollicitudine desiderioque eius anxii, quamvis admonentibus ducibus ne valetudinem regis onerarent, expresserunt ut in conspectum eius admitterentur.</span></p>
<p>V. Intuentibus lacrimae obortae praebuere speciem iam non regem, sed funus eius visentis exercitus; <span class="br"></span><span class="lineNumber">2</span><span class="br"></span> maeror tamen circumstantium lectum eminebat. Quos ut rex aspexit<a class="footnoteLink" href="#note_LCL369_514_1" id="target_note_LCL369_514_1"><sup>1</sup></a>: “Invenietis,” inquit, “cum <span class="br"></span><span class="lineNumber">3</span><span class="br"></span> excessero, dignum talibus viris regem?” Incredibile dictu audituque, in eodem habitu corporis in quem se composuerat cum admissurus milites esset, durasse, donec a toto exercitu illud ultimum persalutatus est. Dimissoque vulgo, velut omni vitae debito <span class="br"></span><span class="lineNumber">4</span><span class="br"></span> liberatus, fatigata membra reiecit, propiusque assidere<a class="footnoteLink" href="#note_LCL369_514_2" id="target_note_LCL369_514_2"><sup>2</sup></a> iussis amicis—nam et vox deficere iam coeperat—detractum anulum digito Perdiccae tradidit, adiectis mandatis ut corpus suum ad Hammonem ferri iuberent.</p>
<span class="br"></span><span class="lineNumber">5</span><span class="br"></span><p>Quaerentibusque his cui relinqueret regnum, respondit,<a class="footnoteLink" href="#note_LCL369_514_3" id="target_note_LCL369_514_3"><sup>3</sup></a> ei qui esset optimus; ceterum providere<a class="footnoteLink" href="#note_LCL369_514_4" id="target_note_LCL369_514_4"><sup>4</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_514_1"><a class="footnoteCrossrefLink" href="#target_note_LCL369_514_1" title="Click to highlight in text"><sup class="lineRef">1</sup>rex aspexit] respexit <span class="italic">A.</span></a></li><script type="text/javascript">document.getElementById('note_LCL369_514_1').style.display = "none";</script><li class="note inline" id="note_LCL369_514_2"><a class="footnoteCrossrefLink" href="#target_note_LCL369_514_2" title="Click to highlight in text"><sup class="lineRef">2</sup>adsidere <span class="italic">Hedicke;</span> adire <span class="italic">A.</span></a></li><script type="text/javascript">document.getElementById('note_LCL369_514_2').style.display = "none";</script><li class="note" id="note_LCL369_514_3"><a class="footnoteCrossrefLink" href="#target_note_LCL369_514_3" title="Click to highlight in text"><sup class="lineRef">3</sup>respondit <span class="italic">Lauer;</span> respondet <span class="italic">A.</span></a></li><script type="text/javascript">document.getElementById('note_LCL369_514_3').style.display = "none";</script><li class="note" id="note_LCL369_514_4"><a class="footnoteCrossrefLink" href="#target_note_LCL369_514_4" title="Click to highlight in text"><sup class="lineRef">4</sup>providere <span class="italic">Modius;</span> prouide <span class="italic">A.</span></a></li><script type="text/javascript">document.getElementById('note_LCL369_514_4').style.display = "none";</script></ul></section></notes></section>