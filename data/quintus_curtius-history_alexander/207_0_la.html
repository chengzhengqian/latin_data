<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
suspensis circulis similes, lento vimine frustrabantur ictus.</p>
<span class="br"></span><span class="lineNumber">17</span><span class="br"></span><p>Incolae autem ritu ferarum virgulta subire soliti, tum quoque intraverant saltum occultisque telis hostem lacessebant. Ille venantium modo latibula scrutatus plerosque confodit, ad ultimum circumire saltum milites iubet, ut, si qua pateret, irrumperent. <span class="br"></span><span class="lineNumber">18</span><span class="br"></span> Sed ignotis locis plerique oberrabant, exceptique sunt quidam, inter quos equus regis—Bucephalam vocabant—, quem Alexander non eodem quo ceteras pecudes animo aestimabat. Namque ille nec in dorso insidere suo patiebatur alium, et regem, cum vellet escendere, sponte genua submittens excipiebat <span class="br"></span><span class="lineNumber">19</span><span class="br"></span> credebaturque sentire quem veheret. Maiore ergo quam decebat ira simul ac dolore stimulatus, equum vestigari iubet et per interpretem pronuntiari, ni reddidissent, neminem esse victurum. Hac denuntiatione territi, cum ceteris donis equum adducunt. <span class="br"></span><span class="lineNumber">20</span><span class="br"></span> Sed ne sic quidem mitigatus, caedi silvas iubet, aggestaque humo e montibus, planitiem ramis impeditam <span class="br"></span><span class="lineNumber">21</span><span class="br"></span> exaggerari. Iam in<a class="footnoteLink" href="#note_LCL369_44_1" id="target_note_LCL369_44_1"><sup>1</sup></a> aliquantum altitudinis opus creverat, cum barbari desperato regionem quam occupaverant posse retineri, gentem suam dedidere. Rex obsidibus acceptis Phradati parere<a class="footnoteLink" href="#note_LCL369_44_2" id="target_note_LCL369_44_2"><sup>2</sup></a> eos iussit.</p>
<span class="br"></span><span class="lineNumber">22</span><span class="br"></span><p>Inde quinto die in stativa revertitur. Artabazum 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_44_1"><a class="footnoteCrossrefLink" href="#target_note_LCL369_44_1" title="Click to highlight in text"><sup class="lineRef">1</sup>in <span class="italic">added by Acidalius.</span></a></li><script type="text/javascript">document.getElementById('note_LCL369_44_1').style.display = "none";</script><li class="note" id="note_LCL369_44_2"><a class="footnoteCrossrefLink" href="#target_note_LCL369_44_2" title="Click to highlight in text"><sup class="lineRef">2</sup>parere <span class="italic">Freinshem;</span> tradere <span class="italic">A.</span></a></li><script type="text/javascript">document.getElementById('note_LCL369_44_2').style.display = "none";</script></ul></section></notes></section>