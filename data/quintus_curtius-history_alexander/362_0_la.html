<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
terram, ab ipsis obterebantur. Iamque<a class="footnoteLink" href="#note_LCL369_354_1" id="target_note_LCL369_354_1"><sup>1</sup></a> pecorum modo magis pavidi quam infesti ultra aciem exigebantur, <span class="br"></span><span class="lineNumber">31</span><span class="br"></span> cum Porus, destitutus a pluribus, tela multa<a class="footnoteLink" href="#note_LCL369_354_2" id="target_note_LCL369_354_2"><sup>2</sup></a> ante praeparata in circumfusos ex elephanto suo coepit ingerere. Multisque eminus vulneratis, expositus <span class="br"></span><span class="lineNumber">32</span><span class="br"></span> ipse ad ictus undique petebatur. Novem iam vulnera hinc tergo, illinc pectore exceperat, multoque sanguine profuso, languidis manibus magis elapsa <span class="br"></span><span class="lineNumber">33</span><span class="br"></span> quam excussa tela mittebat. Nec segnius belua instincta rabie, nondum saucia, invehebatur ordinibus, donec rector beluae regem conspexit, fluentibus membris omissisque armis, vix compotem mentis. <span class="br"></span><span class="lineNumber">34</span><span class="br"></span> Tum beluam in fugam concitat, sequente Alexandro sed equus eius, multis vulneribus confossus deficiensque, procubuit, posito magis rege quam effuso. <span class="br"></span><span class="lineNumber">35</span><span class="br"></span> Itaque, dum equum mutat, tardius insecutus est. Interim frater Taxilis, regis Indorum, praemissus ab Alexandro, monere coepit Porum, ne ultima experiri <span class="br"></span><span class="lineNumber">36</span><span class="br"></span> perseveraret dederetque se victori. At ille, quamquam exhaustae erant vires deficiebatque sanguis, tamen ad notam vocem excitatus: “Agnosco,” inquit, “Taxilis fratrem, imperii regnique sui proditoris,” et telum, quod unum forte non effluxerat, contorsit in eum; quod per medium pectus pene 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_354_1"><a class="footnoteCrossrefLink" href="#target_note_LCL369_354_1" title="Click to highlight in text"><sup class="lineRef">1</sup>Iamque <span class="italic">Mützell;</span> itaque <span class="italic">A.</span></a></li><script type="text/javascript">document.getElementById('note_LCL369_354_1').style.display = "none";</script><li class="note inline" id="note_LCL369_354_2"><a class="footnoteCrossrefLink" href="#target_note_LCL369_354_2" title="Click to highlight in text"><sup class="lineRef">2</sup>multa <span class="italic">Vogel;</span> multo <span class="italic">A.</span></a></li><script type="text/javascript">document.getElementById('note_LCL369_354_2').style.display = "none";</script></ul></section></notes></section>