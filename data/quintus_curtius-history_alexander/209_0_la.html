<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
aduritur dextera, ut arcus facilius intendant et tela vibrent.</p>
<span class="br"></span><span class="lineNumber">29</span><span class="br"></span><p>Interrito vultu regem Thalestris intuebatur, habitum eius haudquaquam rerum famae parem oculis perlustrans; quippe omnibus barbaris in corporum maiestate veneratio est, magnorumque operum non alios capaces putant, quam quos eximia specie donare <span class="br"></span><span class="lineNumber">30</span><span class="br"></span> natura dignata est. Ceterum interrogata num aliquid petere vellet, haud dubitavit fateri ad communicandos cum rege liberos se venisse, dignam ex qua ipse regni generaret heredes; feminini sexus se <span class="br"></span><span class="lineNumber">31</span><span class="br"></span> retenturam, marem reddituram patri. Alexander an cum ipse militare vellet interrogat; at illa causata sine custode regnum reliquisse, petere perseverabat <span class="br"></span><span class="lineNumber">32</span><span class="br"></span> ne se irritam spei abire pateretur. Acrior ad venerem feminae cupido quam regis, ut paucos dies subsisteret perpulit. <span class="sc">xiii</span> dies in obsequium desiderii eius absumpti sunt. Tum illa regnum suum, rex Parthienen petiverunt.</p>
<p>VI. Hic vero palam cupiditates suas solvit continentiamque et moderationem, in altissima quaque fortuna eminentia bona, in superbiam ac lasciviam <span class="br"></span><span class="lineNumber">2</span><span class="br"></span> vertit. Patrios mores disciplinamque Macedonum regum salubriter temperatam et civilem habitum velut leviora magnitudine sua ducens, Persicae regiae <span class="br"></span><span class="lineNumber">3</span><span class="br"></span> par deorum potentiae fastigium aemulabatur; iacere
<span class="br"></span><span class="lineNumber"></span><span class="br"></span>
</p></section><notes></notes></section>