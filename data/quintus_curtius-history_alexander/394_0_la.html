<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
milites ignominia notes, nemo recusabit luere id quod <span class="br"></span><span class="lineNumber">14</span><span class="br"></span> ne admitteret praestare non potuit. Patere nos, quaeso, alio modo esse viles tibi. Quocumque iusseris, ibimus. Obscura pericula et ignobiles pugnas nobis deposcimus; temet ipsum ad ea serva, quae magnitudinem tuam capiunt. Cito gloria obsolescit in sordidis hostibus, nec quicquam indignius est quam <span class="br"></span><span class="lineNumber">15</span><span class="br"></span> consumi eam ubi non possit ostendi.” Eadem fere Ptolomaeus et similia his ceteri. Iamque confusis vocibus flentes eum orabant ut tandem ex satietate<a class="footnoteLink" href="#note_LCL369_418_1" id="target_note_LCL369_418_1"><sup>1</sup></a> laudi modum faceret ac saluti suae, id est publicae, parceret.</p>
<span class="br"></span><span class="lineNumber">16</span><span class="br"></span><p>Grata erat regi pietas amicorum; itaque singulos familiarius amplexus, considere iubet, altiusque sermone <span class="br"></span><span class="lineNumber">17</span><span class="br"></span> repetito: “Vobis quidem,” inquit, “o fidissimi piissimique civium atque amicorum, grates ago habeoque, non solum eo<a class="footnoteLink" href="#note_LCL369_418_2" id="target_note_LCL369_418_2"><sup>2</sup></a> nomine quod hodie salutem meam vestrae praeponitis, sed quod a primordiis belli nullum erga me benivolentiae pignus atque indicium omisistis, adeo ut confitendum sit numquam mihi vitam meam fuisse tam caram, quam esse coepit, ut <span class="br"></span><span class="lineNumber">18</span><span class="br"></span> vobis diu frui possim. Ceterum non eadem est cogitatio eorum qui pro me mori optant, et mea, qui pridem<a class="footnoteLink" href="#note_LCL369_418_3" id="target_note_LCL369_418_3"><sup>3</sup></a> hanc benivolentiam vestram virtute meruisse me iudico. Vos enim diuturnum fructum ex me, 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_418_1"><a class="footnoteCrossrefLink" href="#target_note_LCL369_418_1" title="Click to highlight in text"><sup class="lineRef">1</sup>ex satietate <span class="italic">Bentley;</span> exacietate <span class="italic">F;</span> exsatiatae <span class="italic">B VL;</span> exsaciatae <span class="italic">P.</span></a></li><script type="text/javascript">document.getElementById('note_LCL369_418_1').style.display = "none";</script><li class="note inline" id="note_LCL369_418_2"><a class="footnoteCrossrefLink" href="#target_note_LCL369_418_2" title="Click to highlight in text"><sup class="lineRef">2</sup>eo <span class="italic">Francine;</span> meo <span class="italic">A.</span></a></li><script type="text/javascript">document.getElementById('note_LCL369_418_2').style.display = "none";</script><li class="note" id="note_LCL369_418_3"><a class="footnoteCrossrefLink" href="#target_note_LCL369_418_3" title="Click to highlight in text"><sup class="lineRef">3</sup>et mea, qui pridem <span class="italic">Hedicke;</span> meam et quidem <span class="italic">C;</span> et quidem meam <span class="italic">P.</span></a></li><script type="text/javascript">document.getElementById('note_LCL369_418_3').style.display = "none";</script></ul></section></notes></section>