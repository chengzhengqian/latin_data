<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
Sambi regis fines ingressus est, multisque oppidis in fidem acceptis, validissimam gentis urbem cuniculo <span class="br"></span><span class="lineNumber">14</span><span class="br"></span> cepit. Barbaris simile monstri visum est, rudibus militarium operum; quippe in media ferme urbe armati terra exsistebant, nullo suffossi specus ante <span class="br"></span><span class="lineNumber">15</span><span class="br"></span> vestigio facto, <span class="sc">lxxx</span> milia<a class="footnoteLink" href="#note_LCL369_436_1" id="target_note_LCL369_436_1"><sup>1</sup></a> Indorum in ea regione caesa Clitarchus est auctor multosque captivos sub <span class="br"></span><span class="lineNumber">16</span><span class="br"></span> corona venisse. Rursus Musicani defecerunt; ad quos opprimendos missus est Pithon,<a class="footnoteLink" href="#note_LCL369_436_2" id="target_note_LCL369_436_2"><sup>2</sup></a> qui captum principem gentis, eundemque defectionis auctorem, adduxit ad regem. Quo Alexander in crucem sublato, rursus amnem, in quo classem exspectare se iusserat, repetit.</p>
<span class="br"></span><span class="lineNumber">17</span><span class="br"></span><p>Quarto deinde die secundo amne pervenit ad oppidum quod in regno imo<a class="footnoteLink" href="#note_LCL369_436_3" id="target_note_LCL369_436_3"><sup>3</sup></a> erat Sambi. Nuper se ille dediderat, sed oppidani detrectabant imperium <span class="br"></span><span class="lineNumber">18</span><span class="br"></span> et clauserant portas. Quorum paucitate contempta, rex <span class="sc">d</span> Agrianos moenia subire iussit et sensim recedentes elicere extra muros hostem, secuturum <span class="br"></span><span class="lineNumber">19</span><span class="br"></span> profecto, si fugere eos crederet. Agriani, sicut imperatum erat, lacessito hoste, subito terga verterunt; quos barbari effuse sequentes, in alios, inter quos ipse rex erat, incidunt. Renovato ergo proelio, ex <span class="sc">iii</span> milibus barbarorum <span class="sc">dc</span> caesi sunt, <span class="sc">m</span> capti, ceteri <span class="br"></span><span class="lineNumber">20</span><span class="br"></span> moenibus urbis inclusi. Sed non ut prima specie laeta victoria, ita eventu quoque fuit; quippe barbari 




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL369_436_1"><a class="footnoteCrossrefLink" href="#target_note_LCL369_436_1" title="Click to highlight in text"><sup class="lineRef">1</sup><span class="sc">lxxx</span> milia <span class="italic">Rader;</span>
<span class="sc">d͟͞c͟͞c͟͞c͟</span> <span class="italic">P;</span>
<img alt="special characters" class="glyph" src="/view/LCL369/figures/LCL369-p436-g1.png"/>
<span class="italic">C.</span></a></li><script type="text/javascript">document.getElementById('note_LCL369_436_1').style.display = "none";</script><li class="note" id="note_LCL369_436_2"><a class="footnoteCrossrefLink" href="#target_note_LCL369_436_2" title="Click to highlight in text"><sup class="lineRef">2</sup>Pithon <span class="italic">J. Froben;</span> phyton <span class="italic">A.</span></a></li><script type="text/javascript">document.getElementById('note_LCL369_436_2').style.display = "none";</script><li class="note" id="note_LCL369_436_3"><a class="footnoteCrossrefLink" href="#target_note_LCL369_436_3" title="Click to highlight in text"><sup class="lineRef">3</sup>regno imo <span class="italic">Jeep;</span> regnum <span class="italic">A.</span></a></li><script type="text/javascript">document.getElementById('note_LCL369_436_3').style.display = "none";</script></ul></section></notes></section>