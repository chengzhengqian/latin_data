<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">
repente ortum, prius tamen finitum est quam Dareum Alexander apud Arbela superaret.</p>
<p>II. Sed ut primum instantibus curis laxatus est animus militarium rerum quam quietis otiique patientior, excepere eum voluptates, et quem arma Persarum <span class="br"></span><span class="lineNumber">2</span><span class="br"></span> non fregerant vitia vicerunt: tempestiva<a class="footnoteLink" href="#note_LCL369_16_1" id="target_note_LCL369_16_1"><sup>1</sup></a> convivia et perpotandi pervigilandique insana dulcedo, ludique et greges pelicum. Omnia in externum lapsa morem. Quem ille<a class="footnoteLink" href="#note_LCL369_16_2" id="target_note_LCL369_16_2"><sup>2</sup></a> aemulatus, quasi potiorem suo, ita popularium animos oculosque pariter offendit, ut a plerisque <span class="br"></span><span class="lineNumber">3</span><span class="br"></span> amicorum pro hoste haberetur. Tenaces quippe disciplinae suae, solitosque parco ac parabili victu ad implenda naturae desideria defungi, in peregrina <span class="br"></span><span class="lineNumber">4</span><span class="br"></span> et devictarum gentium mala impulerat. Hinc saepius comparatae in caput eius insidiae, secessio militum, et liberior inter mutuas querellas dolor, ipsius deinde nunc ira, nunc suspiciones, quas excitabat inconsultus pavor, ceteraque his similia, quae deinde dicentur. <span class="br"></span><span class="lineNumber">5</span><span class="br"></span> Igitur cum tempestivis conviviis dies pariter noctesque consumeret, satietatem epularum ludis interpellabat, non contentus artificum quos e Graecia exciverat turba<a class="footnoteLink" href="#note_LCL369_16_3" id="target_note_LCL369_16_3"><sup>3</sup></a>; quippe captivae iubebantur suo ritu canere inconditum et abhorrens peregrinis auribus carmen.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL369_16_1"><a class="footnoteCrossrefLink" href="#target_note_LCL369_16_1" title="Click to highlight in text"><sup class="lineRef">1</sup>tempestiva <span class="italic">Heusinger;</span> tempestatiua <span class="italic">P m. pr.;</span> intempestiva <span class="italic">C.</span></a></li><script type="text/javascript">document.getElementById('note_LCL369_16_1').style.display = "none";</script><li class="note" id="note_LCL369_16_2"><a class="footnoteCrossrefLink" href="#target_note_LCL369_16_2" title="Click to highlight in text"><sup class="lineRef">2</sup>Quem ille <span class="italic">Hedicke;</span> quemque <span class="italic">A.</span></a></li><script type="text/javascript">document.getElementById('note_LCL369_16_2').style.display = "none";</script><li class="note" id="note_LCL369_16_3"><a class="footnoteCrossrefLink" href="#target_note_LCL369_16_3" title="Click to highlight in text"><sup class="lineRef">3</sup>turba <span class="italic">J. Froben;</span> turbae <span class="italic">A.</span></a></li><script type="text/javascript">document.getElementById('note_LCL369_16_3').style.display = "none";</script></ul></section></notes></section>