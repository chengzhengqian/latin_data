<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">


fortunam qua dignus es istam continentiam perfer. Et cum in regali solio residebis vitae necisque omnium civium dominus, cave obliviscaris status<a class="footnoteLink" href="#note_LCL368_168_1" id="target_note_LCL368_168_1"><sup>1</sup></a> in quo accipis regnum, immo, hercule, propter quem.” <span class="br"></span><span class="lineNumber">23</span><span class="br"></span>Somnio<a class="footnoteLink" href="#note_LCL368_168_2" id="target_note_LCL368_168_2"><sup>2</sup></a> similis res Abdalonymo videbatur; interdum, satisne sani essent qui tam proterve sibi illuderent, percontabatur. Sed ut cunctanti squalor ablutus est, et iniecta vestis purpura auroque distincta, et fides a iurantibus facta, serio<a class="footnoteLink" href="#note_LCL368_168_3" id="target_note_LCL368_168_3"><sup>3</sup></a> iam rex eisdem comitantibus in regiam pervenit.</p>
<span class="br"></span><span class="lineNumber">24</span><span class="br"></span><p>Fama deinde, ut solet, strenue tota urbe<a class="footnoteLink" href="#note_LCL368_168_4" id="target_note_LCL368_168_4"><sup>4</sup></a> discurrit; aliorum studium, aliorum indignatio eminebat, divitissimus quisque humilitatem inopiamque eius apud <span class="br"></span><span class="lineNumber">25</span><span class="br"></span>amicos Alexandri criminabatur. Admitti eum rex protinus iussit, diuque contemplatus: “Corporis,” inquit, “habitus famae generis non repugnat, sed libet scire inopiam qua patientia tuleris.” Tum ille: “Utinam,” inquit, “eodem animo regnum pati possim ! hae manus suffecere desiderio meo; nihil <span class="br"></span><span class="lineNumber">26</span><span class="br"></span>habenti nihil defuit.” Magnae indolis specimen ex hoc sermone Abdalonymi cepit. Itaque non Stratonis modo regiam supellectilem attribui ei iussit, sed pleraque etiam ex Persica praeda; regionem quoque urbi appositam dicioni eius adiecit. <span class="br"></span><span class="lineNumber">27</span><span class="br"></span>Interea Amyntas, quem ad Persas ab Alexandro









</p></section><notes><section class="footnotes"><ul><li class="note" id="note_LCL368_168_1"><a class="footnoteCrossrefLink" href="#target_note_LCL368_168_1" title="Click to highlight in text"><sup class="lineRef">1</sup>status <span class="italic">Hedicke;</span> huius <span class="italic">A.</span></a></li><script type="text/javascript">document.getElementById('note_LCL368_168_1').style.display = "none";</script><li class="note" id="note_LCL368_168_2"><a class="footnoteCrossrefLink" href="#target_note_LCL368_168_2" title="Click to highlight in text"><sup class="lineRef">2</sup>Somnio <span class="italic">Merula;</span> somno <span class="italic">A.</span></a></li><script type="text/javascript">document.getElementById('note_LCL368_168_2').style.display = "none";</script><li class="note" id="note_LCL368_168_3"><a class="footnoteCrossrefLink" href="#target_note_LCL368_168_3" title="Click to highlight in text"><sup class="lineRef">3</sup>serio <span class="italic">Giunta;</span> sero <span class="italic">A.</span></a></li><script type="text/javascript">document.getElementById('note_LCL368_168_3').style.display = "none";</script><li class="note" id="note_LCL368_168_4"><a class="footnoteCrossrefLink" href="#target_note_LCL368_168_4" title="Click to highlight in text"><sup class="lineRef">4</sup>tota urbe <span class="italic">Modius;</span> totas urbes <span class="italic">A.</span></a></li><script type="text/javascript">document.getElementById('note_LCL368_168_4').style.display = "none";</script></ul></section></notes></section>