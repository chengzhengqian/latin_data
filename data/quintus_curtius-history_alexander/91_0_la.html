<section class="div1 language" lang="la"><header><hgroup><h1>Quintus Curtius</h1></hgroup></header><section class="div2"><p class="noindent">

praefixae<a class="footnoteLink" href="#note_LCL368_244_1" id="target_note_LCL368_244_1"><sup>1</sup></a> ferro eminebant, utrimque a iugo ternos direxerat gladios, inter radios rotarum plura spicula eminebant in adversum, aliae deinde falces summissae e<a class="footnoteLink" href="#note_LCL368_244_2" id="target_note_LCL368_244_2"><sup>2</sup></a> rotarum orbibus haerebant et aliae in terram demissae quidquid obvium concitatis equis fuisset amputaturae.</p>
<span class="br"></span><span class="lineNumber">6</span><span class="br"></span><p>Hoc modo instructo exercitu ac perarmato, Babylone copias movit. A parte dextra erat Tigris, nobilis fluvius, laevam tegebat Euphrates, agmen Mesopotamiae <span class="br"></span><span class="lineNumber">7</span><span class="br"></span>campos impleverat. Tigri deinde superato, cum audisset haud procul abesse hostem, Satropaten, equitum praefectum, cum mille delectis praemisit, Mazaeo<a class="footnoteLink" href="#note_LCL368_244_3" id="target_note_LCL368_244_3"><sup>3</sup></a> praetori sex milia data, quibus hostem <span class="br"></span><span class="lineNumber">8</span><span class="br"></span>transitu amnis arceret; eidem mandatum, ut regionem quam Alexander esset aditurus popularetur atque ureret. Quippe credebat inopia debellari posse nihil habentem, nisi quod rapiendo occupasset; ipsi autem commeatus alii terra, alii Tigri amne <span class="br"></span><span class="lineNumber">9</span><span class="br"></span>subvehebantur. Iam pervenerat Arbela, vicum ignobilem,<a class="footnoteLink" href="#note_LCL368_244_4" id="target_note_LCL368_244_4"><sup>4</sup></a> nobilem sua clade facturus. Hic comme­atuum








</p></section><notes><section class="footnotes"><ul><li class="note" id="note_LCL368_244_1"><a class="footnoteCrossrefLink" href="#target_note_LCL368_244_1" title="Click to highlight in text"><sup class="lineRef">1</sup>praefixae <span class="italic">Vindelinus;</span> praefixo <span class="italic">A.</span></a></li><script type="text/javascript">document.getElementById('note_LCL368_244_1').style.display = "none";</script><li class="note" id="note_LCL368_244_2"><a class="footnoteCrossrefLink" href="#target_note_LCL368_244_2" title="Click to highlight in text"><sup class="lineRef">2</sup>e <span class="italic">added by Hedicke.</span></a></li><script type="text/javascript">document.getElementById('note_LCL368_244_2').style.display = "none";</script><li class="note" id="note_LCL368_244_3"><a class="footnoteCrossrefLink" href="#target_note_LCL368_244_3" title="Click to highlight in text"><sup class="lineRef">3</sup>Mazaeo <span class="italic">Aldus;</span> mazeo <span class="italic">A (so also in</span> § <span class="italic">12</span>).</a></li><script type="text/javascript">document.getElementById('note_LCL368_244_3').style.display = "none";</script><li class="note" id="note_LCL368_244_4"><a class="footnoteCrossrefLink" href="#target_note_LCL368_244_4" title="Click to highlight in text"><sup class="lineRef">4</sup>ignobilem <span class="italic">added by Büttner.</span></a></li><script type="text/javascript">document.getElementById('note_LCL368_244_4').style.display = "none";</script></ul></section></notes></section>