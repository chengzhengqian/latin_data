<section class="div1 language" lang="la"><header><hgroup><h1>Quintus Curtius</h1></hgroup></header><section class="div2">
<p>Besso tamen insidiarum consilium purganti respondit Alexandri sibi non minus iustitiam quam virtutem esse perspectam. Falli eos qui proditionis ab eo praemium expectent; violatae fidei neminem acriorem fore vindicem ultoremque.</p>
<span class="br"></span><span class="lineNumber">6</span><span class="br"></span><p>Iamque nox appetebat, cum Persae, more solito armis positis, ad necessaria ex proximo vico ferenda discurrunt. At Bactriani, ut imperatum a Besso <span class="br"></span><span class="lineNumber">7</span><span class="br"></span>erat, armati stabant. Inter haec Dareus Artabazum acciri iubet, expositisque quae Patron detulerat, haud dubitare Artabazus quin transeundum esset in castra Graecorum; Persas quoque periculo vulgato secuturos. <span class="br"></span><span class="lineNumber">8</span><span class="br"></span>Destinatus sorti suae et iam nullius salubris consilii patiens, unicam in illa fortuna opem, Artabazum, ultimum illud<a class="footnoteLink" href="#note_LCL368_412_1" id="target_note_LCL368_412_1"><sup>1</sup></a> visurus, amplectitur perfususque mutuis lacrimis inhaerentem sibi avelli iubet; capite deinde velato, ne inter gemitus digredientem velut a rogo intueretur, in humum pronum corpus abiecit. <span class="br"></span><span class="lineNumber">9</span><span class="br"></span>Tum vero custodiae eius assueti, quos regis salutem vel periculis vitae tueri oportebat, dilapsi sunt, clam<a class="footnoteLink" href="#note_LCL368_412_2" id="target_note_LCL368_412_2"><sup>2</sup></a> armatis, quos iam adventare credebant, haud rati se futuros pares. Ingens ergo in tabernaculo solitudo erat, paucis spadonibus, quia quo discederent non






</p></section><notes><section class="footnotes"><ul><li class="note" id="note_LCL368_412_1"><a class="footnoteCrossrefLink" href="#target_note_LCL368_412_1" title="Click to highlight in text"><sup class="lineRef">1</sup>illud <span class="italic">Benlley</span>; illum <span class="italic">A</span>.</a></li><script type="text/javascript">document.getElementById('note_LCL368_412_1').style.display = "none";</script><li class="note" id="note_LCL368_412_2"><a class="footnoteCrossrefLink" href="#target_note_LCL368_412_2" title="Click to highlight in text"><sup class="lineRef">2</sup>clam <span class="italic">Hedicke</span>; tum <span class="italic">A</span>.</a></li><script type="text/javascript">document.getElementById('note_LCL368_412_2').style.display = "none";</script></ul></section></notes></section>