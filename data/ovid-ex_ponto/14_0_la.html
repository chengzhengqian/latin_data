<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">amplectique meis corpus non pingue lacertis,</span><span class="linebreak"></span>
<span class="line indent2">et “gracile hoc fecit” dicere “cura mei,”</span><span class="linebreak"></span>
<span class="line">et narrare meos flenti flens ipse labores,</span><span class="linebreak"></span>
<span class="line indent2">sperato numquam conloquioque frui</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>turaque Caesaribus cum coniuge Caesare digna,</span><span class="linebreak"></span>
<span class="line indent2">dis veris, memori debita ferre manu!</span><span class="linebreak"></span>
<span class="line">Memnonis hanc utinam lenito principe mater</span><span class="linebreak"></span>
<span class="line indent2">quam primum roseo provocet ore diem!</span><span class="linebreak"></span>
</p>
<h3>V.</h3>
<p class="lineGroup">
<span class="line">Ille tuos quondam non ultimus inter amicos,</span><span class="linebreak"></span>
<span class="line indent2">ut sua verba legas, Maxime, Naso rogat.</span><span class="linebreak"></span>
<span class="line">in quibus ingenium desiste requirere nostrum,</span><span class="linebreak"></span>
<span class="line indent2">nescius exilii ne videare mei.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cernis ut ignavum corrumpant otia corpus,</span><span class="linebreak"></span>
<span class="line indent2">ut capiant vitium,<a class="footnoteLink" href="#note_LCL151_290_1" id="target_note_LCL151_290_1"><sup>1</sup></a> ni moveantur,
aquae.</span><span class="linebreak"></span>
<span class="line">et mihi siquis erat ducendi carminis usus,</span><span class="linebreak"></span>
<span class="line indent2">deficit estque minor factus inerte situ.</span><span class="linebreak"></span>
<span class="line">haec quoque, quae legitis, siquid mihi, Maxime, credis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>scribimus invita vixque coacta manu.</span><span class="linebreak"></span>
<span class="line">non libet in talis animum contendere curas,</span><span class="linebreak"></span>
<span class="line indent2">nec venit ad duros Musa vocata Getas.</span><span class="linebreak"></span>
<span class="line">ut tamen ipse vides, luctor deducere versum:</span><span class="linebreak"></span>
<span class="line indent2">sed non fit fato mollior ille meo.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cum relego, scripsisse pudet, quia plurima cerno</span><span class="linebreak"></span>
<span class="line indent2">me quoque, qui feci, iudice digna lini.</span><span class="linebreak"></span>
<span class="line">nec tamen emendo. labor hic quam scribere maior,</span><span class="linebreak"></span>
<span class="line indent2">mensque pati durum sustinet aegra nihil.</span><span class="linebreak"></span>
<span class="line">scilicet incipiam lima mordacius uti,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et sub iudicium singula verba vocem?</span><span class="linebreak"></span>
</p></section><notes><section class="footnotes"><ul><li class="note" id="note_LCL151_290_1"><a class="footnoteCrossrefLink" href="#target_note_LCL151_290_1" title="Click to highlight in text"><sup class="lineRef">1</sup>capeant vitio</a></li><script type="text/javascript">document.getElementById('note_LCL151_290_1').style.display = "none";</script></ul></section></notes></section>