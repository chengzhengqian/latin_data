<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">spectatum vates alii scripsere triumphum:</span><span class="linebreak"></span>
<span class="line indent2">est aliquid memori visa notare manu.</span><span class="linebreak"></span>
<span class="line">nos ea vix avidam vulgo captata per aurem</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>scripsimus, atque oculi fama fuere mei.</span><span class="linebreak"></span>
<span class="line">scilicet adfectus similes, aut impetus idem</span><span class="linebreak"></span>
<span class="line indent2">rebus ab auditis conspicuisque venit!</span><span class="linebreak"></span>
<span class="line">nec nitor argenti, quem vos vidistis, et auri</span><span class="linebreak"></span>
<span class="line indent2">quod mihi defuerit, purpuraque illa, queror</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sed loca, sed gentes formatae mille figuris</span><span class="linebreak"></span>
<span class="line indent2">nutrissent carmen proeliaque ipsa meum,</span><span class="linebreak"></span>
<span class="line">et regum vultus, certissima pignora mentis,<a class="footnoteLink" href="#note_LCL151_400_1" id="target_note_LCL151_400_1"><sup>1</sup></a></span><span class="linebreak"></span>
<span class="line indent2">iuvissent aliqua forsitan illud opus.</span><span class="linebreak"></span>
<span class="line">plausibus ex ipsis populi laetoque favore</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ingenium quodvis incaluisse potest:</span><span class="linebreak"></span>
<span class="line">tamque ego sumpsissem tali clamore vigorem,</span><span class="linebreak"></span>
<span class="line indent2">quam rudis audita miles ad arma tuba.</span><span class="linebreak"></span>
<span class="line">pectora sint nobis nivibus glacieque licebit</span><span class="linebreak"></span>
<span class="line indent2">atque hoc, quem patior, frigidiora loco,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>illa ducis facies in curru stantis eburno</span><span class="linebreak"></span>
<span class="line indent2">excuteret frigus sensibus omne meis.</span><span class="linebreak"></span>
<span class="line">his ego defectus dubiisque auctoribus usus</span><span class="linebreak"></span>
<span class="line indent2">ad vestri venio iure favoris opem.</span><span class="linebreak"></span>
<span class="line">nec mihi nota ducum nec sunt mihi nota locorum</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>nomina. materiam non habuere manus.</span><span class="linebreak"></span>
<span class="line">pars quota de tantis rebus, quam fama referre</span><span class="linebreak"></span>
<span class="line indent2">aut aliquis nobis scribere posset, erat?</span><span class="linebreak"></span>
<span class="line">quo magis, o lector, debes ignoscere, siquid</span><span class="linebreak"></span>
<span class="line indent2">erratum est illic praeteritumve mihi.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>adde quod assidue domini meditata querellas</span><span class="linebreak"></span>
<span class="line indent2">ad laetum carmen vix mea versa lyra est.</span><span class="linebreak"></span>
<span class="line">vix bona post tanto quaerenti verba subibant,</span><span class="linebreak"></span>
<span class="line indent2">et gaudere aliquid res mihi visa nova est.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_400_1"><a class="footnoteCrossrefLink" href="#target_note_LCL151_400_1" title="Click to highlight in text"><sup class="lineRef">1</sup>mentis] gentis</a></li><script type="text/javascript">document.getElementById('note_LCL151_400_1').style.display = "none";</script></ul></section></notes></section>