<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">tu modo per superos, quorum certissimus ille est,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>quo tuus assidue principe crevit honor,</span><span class="linebreak"></span>
<span class="line">effice constanti profugum pietate tuendo,</span><span class="linebreak"></span>
<span class="line indent2">ne sperata meam deserat aura ratem.</span><span class="linebreak"></span>
<span class="line">quid mandem, quaeris? peream, nisi dicere vix est;</span><span class="linebreak"></span>
<span class="line indent2">si modo, qui periit, ille perire potest.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nec quid agam invenio, nec quid nolimve velimve,</span><span class="linebreak"></span>
<span class="line indent2">nec satis utilitas est mihi nota mea.</span><span class="linebreak"></span>
<span class="line">crede mihi, miseros prudentia prima relinquit,</span><span class="linebreak"></span>
<span class="line indent2">et sensus cum re consiliumque fugit.</span><span class="linebreak"></span>
<span class="line">ipse, precor, quaeras, qua sim tibi parte iuvandus,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>quoque viam facias ad mea vota vado.</span><span class="linebreak"></span>
</p>
<h3>XIII.</h3>
<p class="lineGroup">
<span class="line">O mihi non dubios inter memorande sodales,</span><span class="linebreak"></span>
<span class="line indent2">qui quod es, id vere, Care, vocaris, ave!</span><span class="linebreak"></span>
<span class="line">unde salutaris, color hic tibi protinus index</span><span class="linebreak"></span>
<span class="line indent2">et structura mei carminis esse potest.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non quia mirifica est, sed quod non publica certe est:</span><span class="linebreak"></span>
<span class="line indent2">qualis enim cumque est, non latet esse meam.</span><span class="linebreak"></span>
<span class="line">ipse quoque, ut titulum chartae de fronte revellas,</span><span class="linebreak"></span>
<span class="line indent2">quod sit opus, videor dicere posse, tuum.</span><span class="linebreak"></span>
<span class="line">quamlibet in multis positus noscere libellis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>perque observatas inveniere notas.</span><span class="linebreak"></span>
<span class="line">prodent auctorem vires, quas Hercule dignas</span><span class="linebreak"></span>
<span class="line indent2">novimus atque illi, quem canis ipse,<a class="footnoteLink" href="#note_LCL151_474_1" id="target_note_LCL151_474_1"><sup>1</sup></a>
pares.</span><span class="linebreak"></span>
<span class="line">et mea Musa potest, proprio deprensa colore,</span><span class="linebreak"></span>
<span class="line indent2">insignis vitiis forsitan esse suis.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>tam mala Thersiten prohibebat forma latere,</span><span class="linebreak"></span>
<span class="line indent2">quam pulchra Nireus conspiciendus erat.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_474_1"><a class="footnoteCrossrefLink" href="#target_note_LCL151_474_1" title="Click to highlight in text"><sup class="lineRef">1</sup>ipse] esse</a></li><script type="text/javascript">document.getElementById('note_LCL151_474_1').style.display = "none";</script><li class="note" id="note_LCL151_474_2"><a class="footnoteCrossrefLink" href="#target_note_LCL151_474_2" title="Click to highlight in text"><sup class="lineRef">2</sup>As Thersites was the
ugliest, so Nireus was (after Achilles) the most beautiful man in the
Greek host at Troy.</a></li><script type="text/javascript">document.getElementById('note_LCL151_474_2').style.display = "none";</script></ul></section></notes></section>