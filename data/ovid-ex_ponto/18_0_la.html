<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">qualia quoque<a class="footnoteLink" href="#note_LCL151_298_1" id="target_note_LCL151_298_1"><sup>1</sup></a> modo mihi sint ea facta, rogare</span><span class="linebreak"></span>
<span class="line indent2">desine: non agites, siqua coire velis.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quicquid id est, ut non facinus, sic culpa vocanda est.</span><span class="linebreak"></span>
<span class="line indent2">omnis an in magnos culpa deos scelus est?</span><span class="linebreak"></span>
<span class="line">spes igitur menti poenae, Graecine, levandae</span><span class="linebreak"></span>
<span class="line indent2">non est ex toto nulla relicta meae.</span><span class="linebreak"></span>
<span class="line">haec dea, cum fugerent sceleratas numina terras,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>in dis invisa sola remansit humo.</span><span class="linebreak"></span>
<span class="line">haec facit ut vivat fossor quoque compede vinctus,</span><span class="linebreak"></span>
<span class="line indent2">liberaque a ferro crura futura putet.</span><span class="linebreak"></span>
<span class="line">haec facit ut, videat cum terras undique nullas,</span><span class="linebreak"></span>
<span class="line indent2">naufragus in mediis bracchia iactet aquis.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>saepe aliquem sollers medicorum cura reliquit,</span><span class="linebreak"></span>
<span class="line indent2">nec spes huic vena deficiente cadit.</span><span class="linebreak"></span>
<span class="line">carcere dicuntur clausi sperare salutem,</span><span class="linebreak"></span>
<span class="line indent2">atque aliquis pendens in cruce vota facit.</span><span class="linebreak"></span>
<span class="line">haec dea quam multos laqueo sua colla ligantis</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>non est proposita passa perire nece!</span><span class="linebreak"></span>
<span class="line">me quoque conantem gladio finire dolorem</span><span class="linebreak"></span>
<span class="line indent2">arcuit<a class="footnoteLink" href="#note_LCL151_298_2" id="target_note_LCL151_298_2"><sup>2</sup></a> iniecta continuitque manu,</span><span class="linebreak"></span>
<span class="line indent2">“quid” que “facis? lacrimis opus est, non sanguine”
dixit,</span><span class="linebreak"></span>
<span class="line indent2">“saepe per has flecti principis ira solet.”</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quam vis est igitur meritis indebita nostris,</span><span class="linebreak"></span>
<span class="line indent2">magna tamen spes est in bonitate dei.</span><span class="linebreak"></span>
<span class="line">qui ne difficilis mihi sit, Graecine, precare,</span><span class="linebreak"></span>
<span class="line indent2">confer et in votum tu quoque verba meum.</span><span class="linebreak"></span>
<span class="line">inque Tomitana iaceam tumulatus harena,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>si te non nobis ista vovere liquet.</span><span class="linebreak"></span>
<span class="line">nam prius incipient turris vitare columbae,</span><span class="linebreak"></span>
<span class="line indent2">antra ferae, pecudes gramina, mergus aquas,</span><span class="linebreak"></span>
</p></section><notes><section class="footnotes"><ul><li class="note" id="note_LCL151_298_1"><a class="footnoteCrossrefLink" href="#target_note_LCL151_298_1" title="Click to highlight in text"><sup class="lineRef">1</sup>qualiacumque <span class="italic">corr. Housman</span></a></li><script type="text/javascript">document.getElementById('note_LCL151_298_1').style.display = "none";</script><li class="note" id="note_LCL151_298_2"><a class="footnoteCrossrefLink" href="#target_note_LCL151_298_2" title="Click to highlight in text"><sup class="lineRef">2</sup>arguit</a></li><script type="text/javascript">document.getElementById('note_LCL151_298_2').style.display = "none";</script></ul></section></notes></section>