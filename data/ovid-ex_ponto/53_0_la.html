<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">hic mihi labentis pars anni magna peracta est.</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>eheu, quam dispar est locus ille Getis!</span><span class="linebreak"></span>
<span class="line">et quota pars haec sunt rerum, quas vidimus ambo,</span><span class="linebreak"></span>
<span class="line indent2">te mihi iucundas efficiente vias!</span><span class="linebreak"></span>
<span class="line">seu rate caeruleas picta sulcavimus undas,</span><span class="linebreak"></span>
<span class="line indent2">esseda nos agili sive tulere rota,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>saepe brevis nobis vicibus via visa loquendi,</span><span class="linebreak"></span>
<span class="line indent2">pluraque, si numeres, verba fuere gradu,</span><span class="linebreak"></span>
<span class="line">saepe dies sermone minor fuit, inque loquendum</span><span class="linebreak"></span>
<span class="line indent2">tarda per aestivos defuit hora dies.</span><span class="linebreak"></span>
<span class="line">est aliquid casus pariter timuisse marinos,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>iunctaque ad aequoreos vota tulisse deos,</span><span class="linebreak"></span>
<span class="line">et modo res egisse simul, modo rursus ab illis,</span><span class="linebreak"></span>
<span class="line indent2">quorum non pudeat, posse referre iocos.</span><span class="linebreak"></span>
<span class="line">haec tibi cum subeant, absim licet,<a class="footnoteLink" href="#note_LCL151_368_1" id="target_note_LCL151_368_1"><sup>1</sup></a> omnibus
annis</span><span class="linebreak"></span>
<span class="line indent2">ante tuos oculos, ut modo visus, ero.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ipse quidem certe cum sim sub cardine mundi,</span><span class="linebreak"></span>
<span class="line indent2">qui semper liquidis altior extat aquis,</span><span class="linebreak"></span>
<span class="line">te tamen intueor quo solo pectore possum,</span><span class="linebreak"></span>
<span class="line indent2">et tecum gelido saepe sub axe loquor.</span><span class="linebreak"></span>
<span class="line">hic es, et ignoras, et ades celeberrimus absens,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>inque Getas media iussus ab urbe venis.</span><span class="linebreak"></span>
<span class="line">redde vicem, et, quoniam regio felicior ista est,</span><span class="linebreak"></span>
<span class="line indent2">istic me memori pectore semper habe.</span><span class="linebreak"></span>
</p>
<h3>XI.</h3>
<p class="lineGroup">
<span class="line">Hoc tibi, Rufe, brevi properatum tempore mittit</span><span class="linebreak"></span>
<span class="line indent2">Naso, parum faustae conditor Artis, opus,</span><span class="linebreak"></span>
<span class="line">ut, quamquam longe toto sumus orbe remoti</span><span class="linebreak"></span>
<span class="line indent2">scire tamen possis nos meminisse tui.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_368_1"><a class="footnoteCrossrefLink" href="#target_note_LCL151_368_1" title="Click to highlight in text"><sup class="lineRef">1</sup>ipsum licet <span class="italic">vel</span> hic sim licet</a></li><script type="text/javascript">document.getElementById('note_LCL151_368_1').style.display = "none";</script></ul></section></notes></section>