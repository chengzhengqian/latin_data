<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">non avis obloquitur, silvis nisi siqua remota<a class="footnoteLink" href="#note_LCL151_374_1" id="target_note_LCL151_374_1"><sup>1</sup></a></span><span class="linebreak"></span>
<span class="line indent2">aequoreas rauco gutture potat aquas.</span><span class="linebreak"></span>
<span class="line">tristia per vacuos horrent absinthia campos,</span><span class="linebreak"></span>
<span class="line indent2">conveniensque suo messis armara loco.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>adde metus, et quod murus pulsatur ab hoste,</span><span class="linebreak"></span>
<span class="line indent2">tinctaque mortifera tabe sagitta madet,</span><span class="linebreak"></span>
<span class="line">quod procul haec regio est et ab omni devia cursu,</span><span class="linebreak"></span>
<span class="line indent2">nec pede quo quisquam nec rate tutus eat.</span><span class="linebreak"></span>
<span class="line">non igitur mirum, finem quaerentibus horum</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>altera si nobis usque rogatur humus.</span><span class="linebreak"></span>
<span class="line">te magis est mirum non hoc evincere, coniunx,</span><span class="linebreak"></span>
<span class="line indent2">inque meis lacrimas posse tenere malis.</span><span class="linebreak"></span>
<span class="line">quid facias, quaeris? quaeras hoc scilicet ipsum,</span><span class="linebreak"></span>
<span class="line indent2">invenies, vere si reperire voles.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>velle parum est: cupias, ut re potiaris, oportet,</span><span class="linebreak"></span>
<span class="line indent2">et faciat somnos haec tibi cura breves.</span><span class="linebreak"></span>
<span class="line">velle reor multos: quis enim mihi tam sit iniquus,</span><span class="linebreak"></span>
<span class="line indent2">optet ut exilium pace carere meum?</span><span class="linebreak"></span>
<span class="line">pectore te toto cunctisque incumbere nervis</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>et niti pro me nocte dieque decet.</span><span class="linebreak"></span>
<span class="line">utque iuvent alii, tu debes vincere amicos,</span><span class="linebreak"></span>
<span class="line indent2">uxor, et ad partis prima venire tuas.</span><span class="linebreak"></span>
<span class="line">magna tibi imposita est nostris persona libellis:</span><span class="linebreak"></span>
<span class="line indent2">coniugis exemplum diceris esse bonae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>hanc cave degeneres. ut sint praeconia nostra</span><span class="linebreak"></span>
<span class="line indent2">vera, vide famae quod tuearis opus.</span><span class="linebreak"></span>
<span class="line">ut nihil ipse querar, tacito me fama queretur,</span><span class="linebreak"></span>
<span class="line indent2">quae debet, fuerit ni tibi cura mei.</span><span class="linebreak"></span>
<span class="line">exposuit memet populo Fortuna videndum,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>et plus notitiae, quam fuit ante, dedit.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_374_1"><a class="footnoteCrossrefLink" href="#target_note_LCL151_374_1" title="Click to highlight in text"><sup class="lineRef">1</sup>nisi silvis siqua
remotis <span class="italic">corr. Ehwald</span></a></li><script type="text/javascript">document.getElementById('note_LCL151_374_1').style.display = "none";</script></ul></section></notes></section>