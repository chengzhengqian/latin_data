<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">adsuetaque tibi doctae dulcedine linguae</span><span class="linebreak"></span>
<span class="line indent2">aequandi superis pectora flecte viri.</span><span class="linebreak"></span>
<span class="line">non tibi Theromedon crudusque rogabitur Atreus,</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>quique suis homines pabula fecit equis,</span><span class="linebreak"></span>
<span class="line">sed piger ad poenas princeps, ad praemia velox,</span><span class="linebreak"></span>
<span class="line indent2">quique dolet, quotiens cogitur esse ferox,</span><span class="linebreak"></span>
<span class="line">qui vicit semper, victis ut parcere posset,</span><span class="linebreak"></span>
<span class="line indent2">clausit et aeterna civica bella sera,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>multa metu poenae, poena<a class="footnoteLink" href="#note_LCL151_278_1" id="target_note_LCL151_278_1"><sup>1</sup></a> qui pauca
coÃ«rcet.</span><span class="linebreak"></span>
<span class="line indent2">et iacit invita fulmina rara manu.</span><span class="linebreak"></span>
<span class="line">ergo tam placidas orator missus ad aures,</span><span class="linebreak"></span>
<span class="line indent2">ut propior patriae sit fuga nostra roga.</span><span class="linebreak"></span>
<span class="line">ille ego sum, qui te colui, quem festa solebat</span><span class="linebreak"></span>
<span class="line indent2"><span class="br"></span><span class="lineNumber">130</span><span class="br"></span>inter convivas mensa videre tuos:</span><span class="linebreak"></span>
<span class="line">ille ego, qui duxi vestros Hymenaeon ad ignes,</span><span class="linebreak"></span>
<span class="line indent2">et cecini fausto carmina digna toro,</span><span class="linebreak"></span>
<span class="line">cuius te solitum memini laudare libellos,</span><span class="linebreak"></span>
<span class="line indent2">exceptis domino qui nocuere suo,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>cui tua nonnumquam miranti scripta legebas:</span><span class="linebreak"></span>
<span class="line indent2">ille ego de vestra cui data nupta domo est.</span><span class="linebreak"></span>
<span class="line">hanc probat et primo dilectam semper ab aevo</span><span class="linebreak"></span>
<span class="line indent2">est inter comites Marcia censa suas,</span><span class="linebreak"></span>
<span class="line">inque suis habuit matertera Caesaris ante:</span><span class="linebreak"></span>
<span class="line indent2"><span class="br"></span><span class="lineNumber">140</span><span class="br"></span>quarum iudicio siqua probata, proba est.</span><span class="linebreak"></span>
<span class="line">ipsa sua melior fama, laudantibus istis,</span><span class="linebreak"></span>
<span class="line indent2">Claudia divina non eguisset ope.</span><span class="linebreak"></span>
<span class="line">nos quoque praeteritos sine labe peregimus annos:</span><span class="linebreak"></span>
<span class="line indent2">proxima pars vitae transilienda meae.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_278_1"><a class="footnoteCrossrefLink" href="#target_note_LCL151_278_1" title="Click to highlight in text"><sup class="lineRef">1</sup>et qui multa metu sed
poena <span class="italic">vel</span> multa metu cohibet poena</a></li><script type="text/javascript">document.getElementById('note_LCL151_278_1').style.display = "none";</script></ul></section></notes></section>