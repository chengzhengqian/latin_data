<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">sive velis qui sint mores inquirere nostri,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>errorem misero detrahe, labe carent.</span><span class="linebreak"></span>
<span class="line">tu modo si quid agi sperabis posse precando,</span><span class="linebreak"></span>
<span class="line indent2">quos colis, exora supplice voce deos.</span><span class="linebreak"></span>
<span class="line">di tibi sunt<a class="footnoteLink" href="#note_LCL151_450_1" id="target_note_LCL151_450_1"><sup>1</sup></a> Caesar iuvenis. tua numina placa.</span><span class="linebreak"></span>
<span class="line indent2">hac certe nulla est notior ara tibi.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>non sinit illa sui vanas antistitis umquam</span><span class="linebreak"></span>
<span class="line indent2">esse preces: nostris hinc pete rebus opem.</span><span class="linebreak"></span>
<span class="line">quamlibet exigua si nos ea iuverit aura,</span><span class="linebreak"></span>
<span class="line indent2">obruta de mediis cumba resurget aquis.</span><span class="linebreak"></span>
<span class="line">tunc ego tura feram rapidis sollemnia flammis,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et valeant quantum numina testis ero.</span><span class="linebreak"></span>
<span class="line">nec tibi de Pario statuam, Germanice, templum</span><span class="linebreak"></span>
<span class="line indent2">marmore: carpsit opes illa ruina meas.</span><span class="linebreak"></span>
<span class="line">templa domus facient vobis urbesque beatae;</span><span class="linebreak"></span>
<span class="line indent2">Naso, suis opibus, carmine gratus erit.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>parva quidem fateor pro magnis munera reddi,</span><span class="linebreak"></span>
<span class="line indent2">cum pro concessa verba salute damus.</span><span class="linebreak"></span>
<span class="line">sed qui, quam potuit, dat maxima, gratus abunde est,</span><span class="linebreak"></span>
<span class="line indent2">et finem pietas contigit illa suum.</span><span class="linebreak"></span>
<span class="line">nec quae de parva pauper dis libat acerra</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>tura minus grandi quam data lance valent.</span><span class="linebreak"></span>
<span class="line">agnaque tam lactens quam gramine pasta Falisco</span><span class="linebreak"></span>
<span class="line indent2">victima Tarpeios inficit icta focos.</span><span class="linebreak"></span>
<span class="line">nec tamen officio vatum per carmina facto</span><span class="linebreak"></span>
<span class="line indent2">principibus res est aptior ulla viris.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>carmina vestrarum peragunt praeconia laudum,</span><span class="linebreak"></span>
<span class="line indent2">neve sit actorum fama caduca cavent.</span><span class="linebreak"></span>
<span class="line">carmine fix vivax virtus, expersque sepulchri</span><span class="linebreak"></span>
<span class="line indent2">notitiam serae posteritatis habet.</span><span class="linebreak"></span>
<span class="line">tabida consumit ferrum lapidemque vetustas,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>nullaque res maius tempore robur habet.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_450_1"><a class="footnoteCrossrefLink" href="#target_note_LCL151_450_1" title="Click to highlight in text"><sup class="lineRef">1</sup>sint</a></li><script type="text/javascript">document.getElementById('note_LCL151_450_1').style.display = "none";</script></ul></section></notes></section>