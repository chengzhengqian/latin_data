<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">25</span><span class="br"></span>utque tibi fuerit mecum nihil amplius, uno</span><span class="linebreak"></span>
<span class="line indent2">nempe salutaris, quam prius, ore minus.</span><span class="linebreak"></span>
<span class="line">nec tuus est genitor nos infitiatus amicos,</span><span class="linebreak"></span>
<span class="line indent2">hortator studii causaque faxque mei:</span><span class="linebreak"></span>
<span class="line">cui nos et lacrimas, supremum in funere munus,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et dedimus medio scripta canenda foro.</span><span class="linebreak"></span>
<span class="line">adde quod est frater, tanto tibi iunctus amore,</span><span class="linebreak"></span>
<span class="line indent2">quantus in Atridis Tyndaridisque fuit:</span><span class="linebreak"></span>
<span class="line">is me nec comitem nec dedignatus amicum est:</span><span class="linebreak"></span>
<span class="line indent2">si tamen haec illi non nocitura putas.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>si minus, hac quoque me mendacem parte fatebor:</span><span class="linebreak"></span>
<span class="line indent2">clausa mihi potius tota sit ista domus.</span><span class="linebreak"></span>
<span class="line">sed neque claudenda est, et nulla potentia vires</span><span class="linebreak"></span>
<span class="line indent2">praestandi, ne quid peccet amicus, habet.</span><span class="linebreak"></span>
<span class="line">et tamen ut cuperem culpam quoque posse negari,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>sic facinus nemo nescit abesse mihi.</span><span class="linebreak"></span>
<span class="line">quod nisi delicti pars excusabilis esset,</span><span class="linebreak"></span>
<span class="line indent2">parva relegari poena futura fuit.</span><span class="linebreak"></span>
<span class="line">ipse sed hoc vidit, qui pervidet omnia, Caesar,</span><span class="linebreak"></span>
<span class="line indent2">stultitiam dici crimina posse mea:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quaque ego permisi, quaque est res passa, pepercit,</span><span class="linebreak"></span>
<span class="line indent2">usus et est modice fulminis igne sui.</span><span class="linebreak"></span>
<span class="line">nec vitam nec opes nec ademit posse reverti,</span><span class="linebreak"></span>
<span class="line indent2">si sua per vestras victa sit ira preces.</span><span class="linebreak"></span>
<span class="line">at graviter cecidi. quid enim mirabile, si quis</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>a Iove percussus non leve vulnus habet?</span><span class="linebreak"></span>
<span class="line">ipse suas etiam<a class="footnoteLink" href="#note_LCL151_302_1" id="target_note_LCL151_302_1"><sup>1</sup></a> vires inhiberet Achilles,</span><span class="linebreak"></span>
<span class="line indent2">missa gravis ictus Pelias hasta dabat.</span><span class="linebreak"></span>
<span class="line">iudicium nobis igitur cum vindicis adsit,</span><span class="linebreak"></span>
<span class="line indent2">non est cur tua me ianua nosse neget.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>culta quidem, fateor, citra quam debuit, illa est:</span><span class="linebreak"></span>
<span class="line indent2">sed fuit in fatis hoc quoque, credo, meis.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_302_1"><a class="footnoteCrossrefLink" href="#target_note_LCL151_302_1" title="Click to highlight in text"><sup class="lineRef">1</sup>etiam] quamvis</a></li><script type="text/javascript">document.getElementById('note_LCL151_302_1').style.display = "none";</script></ul></section></notes></section>