<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">mittere ad hunc carmen, frondes erat addere silvis,</span><span class="linebreak"></span>
<span class="line indent2">haec mihi cunctandi causa, Severe, fuit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nec tamen ingenium nobis respondet, ut ante,</span><span class="linebreak"></span>
<span class="line indent2">sed siccum sterili vomere litus aro.</span><span class="linebreak"></span>
<span class="line">scilicet ut limus venas excaecat inundans,<a class="footnoteLink" href="#note_LCL151_428_1" id="target_note_LCL151_428_1"><sup>1</sup></a></span><span class="linebreak"></span>
<span class="line indent2">laesaque suppresso fonte resistit aqua,</span><span class="linebreak"></span>
<span class="line">pectora sic mea sunt limo vitiata malorum,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et carmen vena pauperiore fluit.</span><span class="linebreak"></span>
<span class="line">si quis in hac ipsum terra posuisset Homerum,</span><span class="linebreak"></span>
<span class="line indent2">esset, crede mihi, factus et ille Getes.</span><span class="linebreak"></span>
<span class="line">da veniam fasso, studiis quoque frena remisi,</span><span class="linebreak"></span>
<span class="line indent2">ducitur et digitis littera rara meis.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>impetus ille sacer, qui vatum pectora nutrit,</span><span class="linebreak"></span>
<span class="line indent2">qui prius in nobis esse solebat, abest.</span><span class="linebreak"></span>
<span class="line">vix venit ad partes, vix sumptae Musa tabellae</span><span class="linebreak"></span>
<span class="line indent2">inponit pigras paene coacta manus.</span><span class="linebreak"></span>
<span class="line">parvaque, ne dicam scribendi nulla voluptas</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>est mihi, nec numeris nectere verba iuvat.</span><span class="linebreak"></span>
<span class="line">sive quod hinc fructus adeo non cepimus ullos,</span><span class="linebreak"></span>
<span class="line indent2">principium nostri res sit ut ista mali:</span><span class="linebreak"></span>
<span class="line">sive quod in tenebris numerosos ponere gestus,<a class="footnoteLink" href="#note_LCL151_428_2" id="target_note_LCL151_428_2"><sup>2</sup></a></span><span class="linebreak"></span>
<span class="line indent2">quodque legas nulli scribere carmen, idem est.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>excitat auditor studium, laudataque virtus</span><span class="linebreak"></span>
<span class="line indent2">crescit, et inmensum gloria calcar habet.</span><span class="linebreak"></span>
<span class="line">hic mea cui recitem nisi flavis scripta Corallis,</span><span class="linebreak"></span>
<span class="line indent2">quasque alias gentes barbarus Hister habet?</span><span class="linebreak"></span>
<span class="line">sed quid solus agam, quaque infelicia perdam</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>otia materia surripiamque diem?</span><span class="linebreak"></span>
<span class="line">nam quia nec vinum, nec me tenet alea fallax,</span><span class="linebreak"></span>
<span class="line indent2">per quae clam tacitum tempus abire solet,</span><span class="linebreak"></span>
<span class="line">nec me, quod cuperem, si per fera bella liceret,</span><span class="linebreak"></span>
<span class="line indent2">oblectat cultu terra novata suo,</span><span class="linebreak"></span>
</p></section><notes><section class="footnotes"><ul><li class="note" id="note_LCL151_428_1"><a class="footnoteCrossrefLink" href="#target_note_LCL151_428_1" title="Click to highlight in text"><sup class="lineRef">1</sup>in undis <span class="italic">corr. Madvig</span></a></li><script type="text/javascript">document.getElementById('note_LCL151_428_1').style.display = "none";</script><li class="note" id="note_LCL151_428_2"><a class="footnoteCrossrefLink" href="#target_note_LCL151_428_2" title="Click to highlight in text"><sup class="lineRef">2</sup>gressus Ï‚</a></li><script type="text/javascript">document.getElementById('note_LCL151_428_2').style.display = "none";</script></ul></section></notes></section>