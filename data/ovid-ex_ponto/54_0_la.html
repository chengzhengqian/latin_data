<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">5</span><span class="br"></span>nominis ante mei venient oblivia nobis,</span><span class="linebreak"></span>
<span class="line indent2">pectore quam pietas sit tua pulsa meo:</span><span class="linebreak"></span>
<span class="line">et prius hanc animam vacuas reddemus in auras,</span><span class="linebreak"></span>
<span class="line indent2">quam fiat meriti gratia vana tui.</span><span class="linebreak"></span>
<span class="line">grande voco lacrimas meritum, quibus ora rigabas</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>cum mea concreto sicca dolore forent:</span><span class="linebreak"></span>
<span class="line">grande voco meritum maestae solacia mentis,</span><span class="linebreak"></span>
<span class="line indent2">cum pariter nobis illa tibique dares.</span><span class="linebreak"></span>
<span class="line">sponte quidem per seque mea est laudabilis uxor,</span><span class="linebreak"></span>
<span class="line indent2">admonitu melior fit tamen illa tuo.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>namque quod Hermionae Castor fuit, Hector Iuli,</span><span class="linebreak"></span>
<span class="line indent2">hoc ego te laetor coniugis esse meae.</span><span class="linebreak"></span>
<span class="line">quae ne dissimilis tibi sit probitate labrot,</span><span class="linebreak"></span>
<span class="line indent2">seque tui vita sanguinis esse probat.</span><span class="linebreak"></span>
<span class="line">ergo quod fuerat stimulis factura sine ullis,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>plenius auctorem te quoque nancta facit.</span><span class="linebreak"></span>
<span class="line">acer et ad palmae per se cursurus honores,</span><span class="linebreak"></span>
<span class="line indent2">si tamen horteris, fortius ibit equus.</span><span class="linebreak"></span>
<span class="line">adde quod absentis cura mandata fideli</span><span class="linebreak"></span>
<span class="line indent2">perficis, et nullum ferre gravaris onus.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>o, referant grates, quoniam non possumus ipsi,</span><span class="linebreak"></span>
<span class="line indent2">di tibi! qui referent, si pia facta vident;</span><span class="linebreak"></span>
<span class="line">sufficiatque diu corpus quoque moribus istis,</span><span class="linebreak"></span>
<span class="line indent2">maxima Fundani glora, Rufe, soli.</span><span class="linebreak"></span>
</p>
</section><notes></notes></section>