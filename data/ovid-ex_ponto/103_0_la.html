<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">innatat unda freto dulcis, leviorque marina est,</span><span class="linebreak"></span>
<span class="line indent2">quae proprium mixto de sale pondus habet.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>si roget haec aliquis cur sint narrata Pedoni,</span><span class="linebreak"></span>
<span class="line indent2">quidve loqui certis iuverit ista modis,</span><span class="linebreak"></span>
<span class="line">“detinui” dicam “curas tempusque fefelli.</span><span class="linebreak"></span>
<span class="line indent2">hunc fructum praesens attulit hora mihi.</span><span class="linebreak"></span>
<span class="line">afuimus solito, dum scribimus ista, dolore,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>in mediis nec nos sensimus esse Getis.”</span><span class="linebreak"></span>
<span class="line">at tu, non dubito, cum Thesea carmine laudes,</span><span class="linebreak"></span>
<span class="line indent2">materiae titulos quin tueare tuae,</span><span class="linebreak"></span>
<span class="line">quemque refers, imitere virum. vetat ille profecto</span><span class="linebreak"></span>
<span class="line indent2">tranquilli comitem temporis esse fidem.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>qui quamquam est factis ingens et conditur a te</span><span class="linebreak"></span>
<span class="line indent2">vir tanto quanto debuit ore cani,</span><span class="linebreak"></span>
<span class="line">est tamen ex illo nobis imitabile quiddam,</span><span class="linebreak"></span>
<span class="line indent2">inque fide Theseus quilibet esse potest.</span><span class="linebreak"></span>
<span class="line">non tibi sunt hostes ferro clavaque domandi,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>per quos vix ulli pervius Isthmos erat:</span><span class="linebreak"></span>
<span class="line">sed praestandus amor, res non operosa volenti.</span><span class="linebreak"></span>
<span class="line indent2">quis labor est puram non temerasse fidem?</span><span class="linebreak"></span>
<span class="line">haec tibi, qui praestas<a class="footnoteLink" href="#note_LCL151_468_1" id="target_note_LCL151_468_1"><sup>1</sup></a> indeclinatus amico,</span><span class="linebreak"></span>
<span class="line indent2">non est quod lingua dicta querente putes.</span><span class="linebreak"></span>
</p>
<h3>XI.</h3>
<p class="lineGroup">
<span class="line">Gallio, crimen erit vix excusabile nobis,</span><span class="linebreak"></span>
<span class="line indent2">carmine te nomen non habuisse meo.</span><span class="linebreak"></span>
<span class="line">tu quoque enim, memini, caelesti cuspide facta</span><span class="linebreak"></span>
<span class="line indent2">fovisti lacrimis vulnera nostra tuis.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_468_1"><a class="footnoteCrossrefLink" href="#target_note_LCL151_468_1" title="Click to highlight in text"><sup class="lineRef">1</sup>perstas</a></li><script type="text/javascript">document.getElementById('note_LCL151_468_1').style.display = "none";</script></ul></section></notes></section>