<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">at, puto, sic urbis misero est erepta voluptas,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>quolibet ut saltem rure frui liceat!</span><span class="linebreak"></span>
<span class="line">non meus amissos animus desiderat agros,</span><span class="linebreak"></span>
<span class="line indent2">ruraque Paeligno conspicienda solo,</span><span class="linebreak"></span>
<span class="line">nec quos piniferis positos in collibus hortos</span><span class="linebreak"></span>
<span class="line indent2">spectat Flaminiae Clodia iuncta viae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quos ego nescio cui colui, quibus ipse solebam</span><span class="linebreak"></span>
<span class="line indent2">ad sata fontanas, nec pudet, addere aquas:</span><span class="linebreak"></span>
<span class="line">sunt ubi,<a class="footnoteLink" href="#note_LCL151_308_1" id="target_note_LCL151_308_1"><sup>1</sup></a> si vivunt, nostra quoque consita
quaedam,</span><span class="linebreak"></span>
<span class="line indent2">sed non et nostra poma legenda manu.</span><span class="linebreak"></span>
<span class="line">pro quibus amissis utinam contingere possit</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>hic saltem profugo glaeba colenda mihi!</span><span class="linebreak"></span>
<span class="line">ipse ego pendentis, liceat modo, rupe capellas,</span><span class="linebreak"></span>
<span class="line indent2">ipse velim baculo pascere nixus oves;</span><span class="linebreak"></span>
<span class="line">ipse ego, ne solitis insistant pectora curis,</span><span class="linebreak"></span>
<span class="line indent2">ducam ruricolas sub iuga curva boves,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et discam Getici quae norunt verba iuvenci,</span><span class="linebreak"></span>
<span class="line indent2">adsuetas illis adiciamque minas.</span><span class="linebreak"></span>
<span class="line">ipse manu capulum pressi moderatus aratri</span><span class="linebreak"></span>
<span class="line indent2">experiar mota spargere semen humo.</span><span class="linebreak"></span>
<span class="line">nec dubitem longis purgare ligonibus herbas,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>et dare iam sitiens quas bibat hortus aquas.</span><span class="linebreak"></span>
<span class="line">unde sed hoc nobis, minimum quos inter et hostem</span><span class="linebreak"></span>
<span class="line indent2">discrimen murus clausaque porta facit?</span><span class="linebreak"></span>
<span class="line">at tibi nascenti, quod toto pectore laetor,</span><span class="linebreak"></span>
<span class="line indent2">nerunt fatales fortia fila deae.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>te modo Campus habet, densa modo porticus umbra,</span><span class="linebreak"></span>
<span class="line indent2">nunc, in quo ponis tempora rara, forum.</span><span class="linebreak"></span>
<span class="line">Umbria nunc revocat, nec non Albana petentem</span><span class="linebreak"></span>
<span class="line indent2">Appia ferventi ducit in arva rota.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_308_1"><a class="footnoteCrossrefLink" href="#target_note_LCL151_308_1" title="Click to highlight in text"><sup class="lineRef">1</sup>ibi</a></li><script type="text/javascript">document.getElementById('note_LCL151_308_1').style.display = "none";</script></ul></section></notes></section>