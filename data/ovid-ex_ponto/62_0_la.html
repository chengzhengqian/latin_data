<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">fallor, et illa meae superabit tempora vitae,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>si tamen a memori posteritate legar.</span><span class="linebreak"></span>
<span class="line">corpora debentur maestis exsanguia bustis:</span><span class="linebreak"></span>
<span class="line indent2">effugiunt structos nomen honorque rogos.</span><span class="linebreak"></span>
<span class="line">occidit et Theseus et qui comitavit Oresten:</span><span class="linebreak"></span>
<span class="line indent2">sed tamen in laudes vivit uterque suas.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>vos etiam seri laudabunt saepe nepotes,</span><span class="linebreak"></span>
<span class="line indent2">claraque erit scriptis gloria vestra meis.</span><span class="linebreak"></span>
<span class="line">hic quoque Sauromatae iam vos novere Getaeque,</span><span class="linebreak"></span>
<span class="line indent2">et tales animos barbara turba probat.</span><span class="linebreak"></span>
<span class="line">cumque ego de vestra nuper probitate referrem</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>(nam didici Getice Sarmaticeque loqui),</span><span class="linebreak"></span>
<span class="line">forte senex quidam, coetu cum staret in illo,</span><span class="linebreak"></span>
<span class="line indent2">reddidit ad nostros talia verba sonos:</span><span class="linebreak"></span>
<span class="line">â€œnos quoque amicitiae nomen, bone, novimus, hospes,</span><span class="linebreak"></span>
<span class="line indent2">quos procul a vobis Pontus et Hister<a class="footnoteLink" href="#note_LCL151_386_1" id="target_note_LCL151_386_1"><sup>1</sup></a>
habet.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>est locus in Scythia, Tauros dixere priores,</span><span class="linebreak"></span>
<span class="line indent2">qui Getica longe non ita distat humo.</span><span class="linebreak"></span>
<span class="line">hac ego sum terra (patriae nec paenitet) ortus:</span><span class="linebreak"></span>
<span class="line indent2">consortem Phoebi gens colit illa deam.</span><span class="linebreak"></span>
<span class="line">templa manent hodie vastis innixa columnis,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>perque quater denos itur in illa gradus.</span><span class="linebreak"></span>
<span class="line">fama refert illic signum caeleste fuisse:</span><span class="linebreak"></span>
<span class="line indent2">quoque minus dubites, stat basis orba dea:</span><span class="linebreak"></span>
<span class="line">araque, quae fuerat natura candida saxi,</span><span class="linebreak"></span>
<span class="line indent2">decolor adfuso tincta cruore rubet.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>femina sacra facit taedae non nota iugali,</span><span class="linebreak"></span>
<span class="line indent2">quae superat Scythicas nobilitate nurus.</span><span class="linebreak"></span>
<span class="line">sacrifici genus est, sic instituere parentes,</span><span class="linebreak"></span>
<span class="line indent2">advena virgineo caesus ut ense cadat.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_386_1"><a class="footnoteCrossrefLink" href="#target_note_LCL151_386_1" title="Click to highlight in text"><sup class="lineRef">1</sup>Pontus et Hister]
barbarus ister, <span class="italic">etc</span>.</a></li><script type="text/javascript">document.getElementById('note_LCL151_386_1').style.display = "none";</script></ul></section></notes></section>