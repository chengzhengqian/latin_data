<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">25</span><span class="br"></span>vix igitur possis visos agnoscere vultus,</span><span class="linebreak"></span>
<span class="line indent2">quoque ierit quaeras qui fuit ante color.</span><span class="linebreak"></span>
<span class="line">parvus in exiles sucus mihi pervenit artus,</span><span class="linebreak"></span>
<span class="line indent2">membraque sunt cera pallidiora nova.</span><span class="linebreak"></span>
<span class="line">non haec inmodico contraxi damna Lyaeo:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>scis mihi quam solae paene bibantur aquae.</span><span class="linebreak"></span>
<span class="line">non epulis oneror: quarum si tangar amore,</span><span class="linebreak"></span>
<span class="line indent2">est tamen in Geticis copia nulla locis.</span><span class="linebreak"></span>
<span class="line">nec vires adimit Veneris damnosa voluptas:</span><span class="linebreak"></span>
<span class="line indent2">non solet in maestos illa venire toros.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>unda locusque nocent et causa valentior istis,</span><span class="linebreak"></span>
<span class="line indent2">anxietas animi, quae mihi semper adest.</span><span class="linebreak"></span>
<span class="line">hanc<a class="footnoteLink" href="#note_LCL151_316_1" id="target_note_LCL151_316_1"><sup>1</sup></a> nisi tu pariter simili cum fratre levares,</span><span class="linebreak"></span>
<span class="line indent2">vix mens tristitiae nostra tulisset onus.</span><span class="linebreak"></span>
<span class="line">vos estis fracto tellus non dura phaselo,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>quamque negant multi, vos mihi fertis opem.</span><span class="linebreak"></span>
<span class="line">ferte, precor, semper, quia semper egebimus illa,</span><span class="linebreak"></span>
<span class="line indent2">Caesaris offensum dum mihi numen erit.</span><span class="linebreak"></span>
<span class="line">qui meritam nobis minuat, non finiat, iram,</span><span class="linebreak"></span>
<span class="line indent2">suppliciter vestros quisque rogate deos.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_316_1"><a class="footnoteCrossrefLink" href="#target_note_LCL151_316_1" title="Click to highlight in text"><sup class="lineRef">1</sup>haec</a></li><script type="text/javascript">document.getElementById('note_LCL151_316_1').style.display = "none";</script></ul></section></notes></section>