<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">nunc pro Caesaribus superis decernere grates,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>albave opimorum colla ferire boum.</span><span class="linebreak"></span>
<span class="line">atque utinam, cum iam fueris potiora precatus,</span><span class="linebreak"></span>
<span class="line indent2">ut mihi placetur principis ira roges!</span><span class="linebreak"></span>
<span class="line">surgat ad hanc vocem plena pius ignis ab ara,</span><span class="linebreak"></span>
<span class="line indent2">detque bonum voto lucidus omen apex.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>interea, qua parte licet, ne cuncta queramur,</span><span class="linebreak"></span>
<span class="line indent2">hic quoque te festum consule tempus agam.</span><span class="linebreak"></span>
<span class="line">altera laetitiae est nec cedens causa priori,</span><span class="linebreak"></span>
<span class="line indent2">successor tanti frater honoris erit.</span><span class="linebreak"></span>
<span class="line">nam tibi finitum summo, Graecine, Decembri</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>imperium Iani suscipit ille die.</span><span class="linebreak"></span>
<span class="line">quaeque est in vobis pietas, alterna feretis</span><span class="linebreak"></span>
<span class="line indent2">gaudia, tu fratris fascibus, ille tuis.</span><span class="linebreak"></span>
<span class="line">sic tu bis fueris consul, bis consul et ille,</span><span class="linebreak"></span>
<span class="line indent2">inque domo binus conspicietur honor.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>qui quamquam est ingens, et nullum Martia summo</span><span class="linebreak"></span>
<span class="line indent2">altius imperium consule Roma videt,</span><span class="linebreak"></span>
<span class="line">multiplicat tamen hunc gravitas auctoris honorem,</span><span class="linebreak"></span>
<span class="line indent2">et maiestatem res data dantis habet.</span><span class="linebreak"></span>
<span class="line">iudiciis igitur liceat Flaccoque tibique</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>talibus Augusti tempus in omne frui.</span><span class="linebreak"></span>
<span class="line">quod<a class="footnoteLink" href="#note_LCL151_458_1" id="target_note_LCL151_458_1"><sup>1</sup></a> tamen ab rerum cura propiore vacabit,</span><span class="linebreak"></span>
<span class="line indent2">vota precor votis addite vestra meis.</span><span class="linebreak"></span>
<span class="line">et si quem dabit aura sinum, laxate rudentes,</span><span class="linebreak"></span>
<span class="line indent2">exeat e Stygiis ut mea navis aquis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>praefuit his, Graecine, locis modo Flaccus, et illo</span><span class="linebreak"></span>
<span class="line indent2">ripa ferox Histri sub duce tuta fuit.</span><span class="linebreak"></span>
<span class="line">hic tenuit Moesas<a class="footnoteLink" href="#note_LCL151_458_2" id="target_note_LCL151_458_2"><sup>2</sup></a> gentes in pace fideli,</span><span class="linebreak"></span>
<span class="line indent2">hic arcu fisos terruit ense Getas.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_458_1"><a class="footnoteCrossrefLink" href="#target_note_LCL151_458_1" title="Click to highlight in text"><sup class="lineRef">1</sup>quod] cum <span class="italic">vel</span> ut</a></li><script type="text/javascript">document.getElementById('note_LCL151_458_1').style.display = "none";</script><li class="note" id="note_LCL151_458_2"><a class="footnoteCrossrefLink" href="#target_note_LCL151_458_2" title="Click to highlight in text"><sup class="lineRef">2</sup>mysas <span class="italic">corr. Hall</span></a></li><script type="text/javascript">document.getElementById('note_LCL151_458_2').style.display = "none";</script></ul></section></notes></section>