<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">verbaque nostra favens Romana ad numina perfer,</span><span class="linebreak"></span>
<span class="line indent2">non tibi Tarpeio culta Tonante minus,</span><span class="linebreak"></span>
<span class="line">mandatique mei legatus suscipe causam:</span><span class="linebreak"></span>
<span class="line indent2">nulla meo quamvis nomine causa bona est.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>iam prope depositus, certe iam frigidus aeger.</span><span class="linebreak"></span>
<span class="line indent2">servatus per te, si modo servor, ero.</span><span class="linebreak"></span>
<span class="line">nunc tua pro lassis nitatur gratia rebus,</span><span class="linebreak"></span>
<span class="line indent2">principis aeterni quam tibi praestat amor.</span><span class="linebreak"></span>
<span class="line">nunc tibi et eloquii nitor ille domesticus adsit.</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>quo poteras trepidis utilis esse reis.</span><span class="linebreak"></span>
<span class="line">vivit enim in vobis facundi lingua parentis,</span><span class="linebreak"></span>
<span class="line indent2">et res heredem repperit illa suum.</span><span class="linebreak"></span>
<span class="line">hanc ego, non ut me defendere temptet, adoro:</span><span class="linebreak"></span>
<span class="line indent2">non est confessi causa tuenda rei.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>num tamen excuses erroris origine factum,</span><span class="linebreak"></span>
<span class="line indent2">an nihil expediat tale movere, vide.</span><span class="linebreak"></span>
<span class="line">vulneris id genus est quod, cum sanabile non sit.</span><span class="linebreak"></span>
<span class="line indent2">non contrectari tutius esse puto</span><span class="linebreak"></span>
<span class="line">lingua, sile! non est ultra narrabile quicquam.</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>posse velim cineres obruere ipse meos.</span><span class="linebreak"></span>
<span class="line">sic igitur, quasi me nullus deceperit error,</span><span class="linebreak"></span>
<span class="line indent2">verba fac, ut vita, quam dedit ipse,<a class="footnoteLink" href="#note_LCL151_326_1" id="target_note_LCL151_326_1"><sup>1</sup></a>
fruar;</span><span class="linebreak"></span>
<span class="line">cumque serenus erit vultusque remiserit illos,</span><span class="linebreak"></span>
<span class="line indent2">qui secum terras imperiumque movent,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>exiguam ne me praedam sinat esse Getarum,</span><span class="linebreak"></span>
<span class="line indent2">detque solum miserae mite, precare, fugae.</span><span class="linebreak"></span>
<span class="line">tempus adest aptum precibus. valet ille videtque</span><span class="linebreak"></span>
<span class="line indent2">quas fecit vires, Roma, valere tuas.</span><span class="linebreak"></span>
<span class="line">incolumis<a class="footnoteLink" href="#note_LCL151_326_2" id="target_note_LCL151_326_2"><sup>2</sup></a> coniunx sua pulvinaria servat;</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>promovet Ausonium filius imperium;</span><span class="linebreak"></span>
</p></section><notes><section class="footnotes"><ul><li class="note" id="note_LCL151_326_1"><a class="footnoteCrossrefLink" href="#target_note_LCL151_326_1" title="Click to highlight in text"><sup class="lineRef">1</sup>ipse] ille</a></li><script type="text/javascript">document.getElementById('note_LCL151_326_1').style.display = "none";</script><li class="note" id="note_LCL151_326_2"><a class="footnoteCrossrefLink" href="#target_note_LCL151_326_2" title="Click to highlight in text"><sup class="lineRef">2</sup>incolumi</a></li><script type="text/javascript">document.getElementById('note_LCL151_326_2').style.display = "none";</script></ul></section></notes></section>