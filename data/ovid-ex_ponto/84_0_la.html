<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">45</span><span class="br"></span>quid, nisi Pierides, solacia frigida, restant,</span><span class="linebreak"></span>
<span class="line indent2">non bene de nobis quae meruere deae?</span><span class="linebreak"></span>
<span class="line">at tu, cui bibitur felicius Aonius fons,</span><span class="linebreak"></span>
<span class="line indent2">utiliter studium quod tibi cedit ama,</span><span class="linebreak"></span>
<span class="line">sacraque Musarum merito cole, quodque legamus,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>huc aliquod curae mitte recentis opus.</span><span class="linebreak"></span>
</p>
<h3>III.</h3>
<p class="lineGroup">
<span class="line">Conquerar, an taceam? ponam sine nomine crimen,</span><span class="linebreak"></span>
<span class="line indent2">an notum qui sis omnibus esse velim?</span><span class="linebreak"></span>
<span class="line">nomine non utar, ne commendere querella,</span><span class="linebreak"></span>
<span class="line indent2">quaeraturque tibi carmine fama meo.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>dum mea puppis erat valida fundata carina,</span><span class="linebreak"></span>
<span class="line indent2">qui mecum velles currere, primus eras.</span><span class="linebreak"></span>
<span class="line">nunc, quia contraxit vultum Fortuna, recedis,</span><span class="linebreak"></span>
<span class="line indent2">auxilio postquam scis opus esse tuo.</span><span class="linebreak"></span>
<span class="line">dissimulas etiam, nec me vis nosse videri,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quisque sit, audito nomine, Naso, rogas.</span><span class="linebreak"></span>
<span class="line">ille ego sum, quamquam non vis audire, vetusta</span><span class="linebreak"></span>
<span class="line indent2">paene puer puero iunctus amicitia:</span><span class="linebreak"></span>
<span class="line">ille ego, qui primus tua seria nosse solebam</span><span class="linebreak"></span>
<span class="line indent2">et tibi iucundis primus adesse iocis:</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ille ego convictor densoque domesticus usu,</span><span class="linebreak"></span>
<span class="line indent2">ille ego iudiciis unica Musa tuis.</span><span class="linebreak"></span>
<span class="line">ille ego sum, qui nunc an vivam, perfide, nescis,</span><span class="linebreak"></span>
<span class="line indent2">cura tibi de quo quaerere nulla fuit.</span><span class="linebreak"></span>
<span class="line">sive fui numquam carus, simulasse fateris:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>seu non fingebas, inveniere levis.</span><span class="linebreak"></span>
<span class="line">aut age, dic aliquam, quae te mutaverit, iram:</span><span class="linebreak"></span>
<span class="line indent2">nam nisi iusta tua est, iusta querella mea est.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_430_1"><a class="footnoteCrossrefLink" href="#target_note_LCL151_430_1" title="Click to highlight in text"><sup class="lineRef">1</sup>Since Severus wrote
epics on contemporary themes (see Index), it is not improbable that he
had received some concrete reward.</a></li><script type="text/javascript">document.getElementById('note_LCL151_430_1').style.display = "none";</script></ul></section></notes></section>