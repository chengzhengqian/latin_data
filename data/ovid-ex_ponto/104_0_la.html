<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">5</span><span class="br"></span>atque utinam rapti iactura laesus amici</span><span class="linebreak"></span>
<span class="line indent2">sensisses ultra, quod quererere, nihil!</span><span class="linebreak"></span>
<span class="line">non ita dis placuit, qui te spoliare pudica</span><span class="linebreak"></span>
<span class="line indent2">coniuge crudeles non habuere nefas.</span><span class="linebreak"></span>
<span class="line">nuntia nam luctus mihi nuper epistula venit,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>lectaque cum lacrimis sunt tua damna meis.</span><span class="linebreak"></span>
<span class="line">sed neque solari prudentem stultior ausim,</span><span class="linebreak"></span>
<span class="line indent2">verbaque doctorum nota referre tibi:</span><span class="linebreak"></span>
<span class="line">finitumque tuum, si non ratione, dolorem</span><span class="linebreak"></span>
<span class="line indent2">ipsa iam pridem suspicor esse mora.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>dum tua pervenit, dum littera nostra recurrens</span><span class="linebreak"></span>
<span class="line indent2">tot maria ac terras permeat, annus abit.</span><span class="linebreak"></span>
<span class="line">temporis officium est solacia dicere certi,</span><span class="linebreak"></span>
<span class="line indent2">dum dolor in cursu est et petit aeger opem.</span><span class="linebreak"></span>
<span class="line">at cum longa dies sedavit vulnera mentis,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>intempestive qui movet illa, novat.</span><span class="linebreak"></span>
<span class="line">adde quod (atque utinam verum tibi venerit omen!)</span><span class="linebreak"></span>
<span class="line indent2">coniugio felix iam potes esse novo.</span><span class="linebreak"></span>
</p>
<h3>XII.</h3>
<p class="lineGroup">
<span class="line">Quo minus in nostris ponaris, amice, libellis,</span><span class="linebreak"></span>
<span class="line indent2">nominis efficitur condicione tui,</span><span class="linebreak"></span>
<span class="line">aut<a class="footnoteLink" href="#note_LCL151_470_1" id="target_note_LCL151_470_1"><sup>1</sup></a> ego non alium prius hoc dignarer honoreâ€”</span><span class="linebreak"></span>
<span class="line indent2">est aliquis nostrum si modo carmen honor.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>lex pedis officio fortunaque nominis obstat,</span><span class="linebreak"></span>
<span class="line indent2">quaque meos adeas est via nulla modos.</span><span class="linebreak"></span>
<span class="line">nam pudet in geminos ita nomen scindere versus,</span><span class="linebreak"></span>
<span class="line indent2">desinat ut prior hoc incipiatque minor.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_470_1"><a class="footnoteCrossrefLink" href="#target_note_LCL151_470_1" title="Click to highlight in text"><sup class="lineRef">1</sup>ast</a></li><script type="text/javascript">document.getElementById('note_LCL151_470_1').style.display = "none";</script></ul></section></notes></section>