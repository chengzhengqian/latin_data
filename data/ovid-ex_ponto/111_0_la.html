<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">quam tua, rus oculis domini, Campania, gratum,</span><span class="linebreak"></span>
<span class="line indent2">quaeque relicta tibi, Sexte, vel empta tenes:</span><span class="linebreak"></span>
<span class="line">tam tuus en ego sum, cuius te munere tristi</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>non potes in Ponto dicere habere nihil.</span><span class="linebreak"></span>
<span class="line">atque utinam possis, et detur amicius arvum,</span><span class="linebreak"></span>
<span class="line indent2">remque tuam ponas in meliore loco!</span><span class="linebreak"></span>
<span class="line">quod quoniam in dis est, tempta lenire precando</span><span class="linebreak"></span>
<span class="line indent2">numina, perpetua quae pietate colis.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>erroris nam tu vix est discernere nostri</span><span class="linebreak"></span>
<span class="line indent2">sis argumentum maius an auxilium.</span><span class="linebreak"></span>
<span class="line">nec dubitans oro: sed flumine saepe secundo</span><span class="linebreak"></span>
<span class="line indent2">augetur remis cursus euntis aquae.</span><span class="linebreak"></span>
<span class="line">et pudet et metuo semperque eademque precari,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ne subeant animo taedia iusta tuo.</span><span class="linebreak"></span>
<span class="line">verum quid faciam? res inmoderata cupido est.</span><span class="linebreak"></span>
<span class="line indent2">da veniam vitio, mitis amice, meo.</span><span class="linebreak"></span>
<span class="line">scribere saepe aliud cupiens delabor eodem:</span><span class="linebreak"></span>
<span class="line indent2">ipsa locum per se littera nostra rogat.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>seu tamen effectus habitura est gratia, seu me</span><span class="linebreak"></span>
<span class="line indent2">dura iubet gelido Parca sub axe mori,</span><span class="linebreak"></span>
<span class="line">semper inoblita repetam tua munera mente,</span><span class="linebreak"></span>
<span class="line indent2">et mea me tellus audiet esse tuum.</span><span class="linebreak"></span>
<span class="line">audiet et caelo posita est quaecumque sub ullo</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>(transit nostra feros si modo Musa Getas)</span><span class="linebreak"></span>
<span class="line">teque meae causam servatoremque salutis,</span><span class="linebreak"></span>
<span class="line indent2">meque tuum libra norit et aere minus.</span><span class="linebreak"></span>
</p>
<h3>XVI.</h3>
<p class="lineGroup">
<span class="line">Invide, quid laceras Nasonis carmina rapti?</span><span class="linebreak"></span>
<span class="line indent2">non solet ingeniis summa nocere dies,</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes></notes></section>