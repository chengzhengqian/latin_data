<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">85</span><span class="br"></span>quo magis ignoscat sapientia vestra dolenti</span><span class="linebreak"></span>
<span class="line indent2">qui<a class="footnoteLink" href="#note_LCL151_286_1" id="target_note_LCL151_286_1"><sup>1</sup></a> facit ex dictis, non ita multa, tuis.</span><span class="linebreak"></span>
<span class="line">nec tamen infitior, si possint nostra coire</span><span class="linebreak"></span>
<span class="line indent2">vulnera, praeceptis posse coire tuis.</span><span class="linebreak"></span>
<span class="line">sed vereor ne me frustra servare labores</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>nec iuver admota perditus aeger ope.</span><span class="linebreak"></span>
<span class="line">nec loquor haec, quia sit maior prudentia nobis,</span><span class="linebreak"></span>
<span class="line indent2">sed sum quam medico notior ipse mihi.</span><span class="linebreak"></span>
<span class="line">ut tamen hoc ita sit, munus tua grande voluntas</span><span class="linebreak"></span>
<span class="line indent2">ad me pervenit consuliturque boni.</span><span class="linebreak"></span>
</p>
<h3>IV.</h3>
<p class="lineGroup">
<span class="line">Iam mihi deterior canis aspergitur aetas,</span><span class="linebreak"></span>
<span class="line indent2">iamque meos vultus ruga senilis arat:</span><span class="linebreak"></span>
<span class="line">iam vigor et quasso languent in corpore vires,</span><span class="linebreak"></span>
<span class="line indent2">nec, iuveni lusus qui placuere, iuvant.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nec, si me subito videas, agnoscere possis,</span><span class="linebreak"></span>
<span class="line indent2">aetatis facta est tanta ruina meae.</span><span class="linebreak"></span>
<span class="line">confiteor facere hoc annos, sed et altera causa est,</span><span class="linebreak"></span>
<span class="line indent2">anxietas animi continuusque labor.</span><span class="linebreak"></span>
<span class="line">nam mea per longos siquis mala digerat annos,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>crede mihi, Pylio Nestore maior ero.</span><span class="linebreak"></span>
<span class="line">cernis ut in duris—et quid bove firmius?—arvis</span><span class="linebreak"></span>
<span class="line indent2">fortia taurorum corpora frangat opus.</span><span class="linebreak"></span>
<span class="line">quae numquam vacuo solita est cessare novali,</span><span class="linebreak"></span>
<span class="line indent2">fructibus assiduis lassa senescit humus.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>occidet, ad Circi siquis certamina semper</span><span class="linebreak"></span>
<span class="line indent2">non intermissis cursibus ibit equus.</span><span class="linebreak"></span>
<span class="line">firma sit illa licet, solvetur in aequore navis,</span><span class="linebreak"></span>
<span class="line indent2">quae numquam liquidis sicca carebit aquis.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_286_1"><a class="footnoteCrossrefLink" href="#target_note_LCL151_286_1" title="Click to highlight in text"><sup class="lineRef">1</sup>quae <span class="italic">corr. Faber</span></a></li><script type="text/javascript">document.getElementById('note_LCL151_286_1').style.display = "none";</script></ul></section></notes></section>