<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">hac ubi perveni nulli cernendus in urbem,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>saepe loquor tecum, saepe loquente fruor.</span><span class="linebreak"></span>
<span class="line">tum mihi difficile est, quam sit bene, dicere, quamque</span><span class="linebreak"></span>
<span class="line indent2">candida iudiciis illa sit hora meis.</span><span class="linebreak"></span>
<span class="line">tum me, siqua fides, caelesti sede receptum</span><span class="linebreak"></span>
<span class="line indent2">cum fortunatis suspicor esse deis.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>rursus ubi huc redii, caelum superosque relinquo,</span><span class="linebreak"></span>
<span class="line indent2">a Styge nec longe Pontica distat humus.</span><span class="linebreak"></span>
<span class="line">unde ego si fato nitor prohibente reverti,</span><span class="linebreak"></span>
<span class="line indent2">spem sine profectu, Maxime, tolle mihi.</span><span class="linebreak"></span>
</p>
<h3>VI.</h3>
<p class="lineGroup">
<span class="line">Naso suo (posuit nomen quam<a class="footnoteLink" href="#note_LCL151_410_1" id="target_note_LCL151_410_1"><sup>1</sup></a> paene!)
sodali</span><span class="linebreak"></span>
<span class="line indent2">mittit ab Euxinis hoc breve carmen aquis.</span><span class="linebreak"></span>
<span class="line">at si cauta parum scripsisset dextra quis esses,</span><span class="linebreak"></span>
<span class="line indent2">forsitan officio parta querella foret.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cur tamen, hoc aliis tutum credentibus, unus,</span><span class="linebreak"></span>
<span class="line indent2">appellent ne te carmina nostra, rogas?</span><span class="linebreak"></span>
<span class="line">quanta sit in media clementia Caesaris ira,</span><span class="linebreak"></span>
<span class="line indent2">si nescis, ex me certior esse potes.</span><span class="linebreak"></span>
<span class="line">huic ego, quam patior, nil possem demere poenae,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>si iudex meriti cogerer esse mei.</span><span class="linebreak"></span>
<span class="line">non vetat ille sui quemquam meminisse sodalis,</span><span class="linebreak"></span>
<span class="line indent2">nec prohibet tibi me scribere teque mihi.</span><span class="linebreak"></span>
<span class="line">nec scelus admittas, si consoleris amicum,</span><span class="linebreak"></span>
<span class="line indent2">mollibus et verbis aspera fata leves.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cur, dum tuta times, facis ut reverentia talis</span><span class="linebreak"></span>
<span class="line indent2">fiat in Augustos invidiosa deos?</span><span class="linebreak"></span>
<span class="line">fulminis adflatos interdum vivere telis</span><span class="linebreak"></span>
<span class="line indent2">vidimus et refici, non prohibente Iove.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_410_1"><a class="footnoteCrossrefLink" href="#target_note_LCL151_410_1" title="Click to highlight in text"><sup class="lineRef">1</sup>quam] cui</a></li><script type="text/javascript">document.getElementById('note_LCL151_410_1').style.display = "none";</script></ul></section></notes></section>