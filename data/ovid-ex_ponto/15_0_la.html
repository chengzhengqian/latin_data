<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">torquet enim fortuna parum, nisi Lixus in Hebrum</span><span class="linebreak"></span>
<span class="line indent2">confluat, et frondes Alpibus addat Atho<a class="footnoteLink" href="#note_LCL151_292_1" id="target_note_LCL151_292_1"><sup>1</sup></a>?</span><span class="linebreak"></span>
<span class="line">parcendum est animo miserabile vulnus habenti.</span><span class="linebreak"></span>
<span class="line indent2">subducunt oneri colla perusta boves.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>at, puto, fructus adest, iustissima causa laborum,</span><span class="linebreak"></span>
<span class="line indent2">et sata cum multo fenore reddit ager?</span><span class="linebreak"></span>
<span class="line">tempus ad hoc nobis, repetas licet omnia, nullum</span><span class="linebreak"></span>
<span class="line indent2">profuit—atque utinam non nocuisset!—opus.</span><span class="linebreak"></span>
<span class="line">cur igitur scribam, miraris? miror et ipse,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et tecum quaero saepe quid inde petam.</span><span class="linebreak"></span>
<span class="line">an populus vere sanos negat esse poëtas,</span><span class="linebreak"></span>
<span class="line indent2">sumque fides huius maxima vocis ego,</span><span class="linebreak"></span>
<span class="line">qui, sterili totiens cum sim deceptus ab arvo,</span><span class="linebreak"></span>
<span class="line indent2">damnosa persto condere semen humo?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>scilicet est cupidus studiorum quisque suorum,</span><span class="linebreak"></span>
<span class="line indent2">tempus et adsueta ponere in arte iuvat.</span><span class="linebreak"></span>
<span class="line">saucius eiurat pugnam gladiator, et idem</span><span class="linebreak"></span>
<span class="line indent2">inmemor antiqui vulneris arma capit.</span><span class="linebreak"></span>
<span class="line">nil sibi cum pelagi dicit fore naufragus undis,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>et ducit remos qua modo navit aqua.</span><span class="linebreak"></span>
<span class="line">sic ego constanter studium non utile servo,</span><span class="linebreak"></span>
<span class="line indent2">et repeto, nollem quas coluisse, deas.</span><span class="linebreak"></span>
<span class="line">quid potius faciam? non sum, qui segnia ducam</span><span class="linebreak"></span>
<span class="line indent2">otia: mors nobis tempus habetur iners.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nec iuvat in lucem nimio marcescere vino,</span><span class="linebreak"></span>
<span class="line indent2">nec tenet incertas alea blanda manus.</span><span class="linebreak"></span>
<span class="line">cum dedimus somno quas corpus postulat horas,</span><span class="linebreak"></span>
<span class="line indent2">quo ponam vigilans tempora longa modo?</span><span class="linebreak"></span>
<span class="line">moris an oblitus patrii contendere discam</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>Sarmaticos arcus, et trahar arte loci?</span><span class="linebreak"></span>
</p></section><notes><section class="footnotes"><ul><li class="note" id="note_LCL151_292_1"><a class="footnoteCrossrefLink" href="#target_note_LCL151_292_1" title="Click to highlight in text"><sup class="lineRef">1</sup>athos</a></li><script type="text/javascript">document.getElementById('note_LCL151_292_1').style.display = "none";</script></ul></section></notes></section>