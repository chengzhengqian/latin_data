<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">o quotiens dixit “placabilis ira deorum est:</span><span class="linebreak"></span>
<span class="line indent2">vive nec ignosci tu tibi posse nega”!</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vox tamen illa fuit celeberrima, “respice, quantum</span><span class="linebreak"></span>
<span class="line indent2">debeat auxilium Maximus esse tibi.</span><span class="linebreak"></span>
<span class="line">Maximus incumbet, quaque est pietate, rogabit,</span><span class="linebreak"></span>
<span class="line indent2">ne sit ad extremum Caesaris ira tenax;</span><span class="linebreak"></span>
<span class="line">cumque suis fratris vires adhibebit, et omnem,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>quo levius doleas, experietur opem.”</span><span class="linebreak"></span>
<span class="line">haec mihi verba malae minuerunt taedia vitae.</span><span class="linebreak"></span>
<span class="line indent2">quae tu ne fuerint, Maxime, vana cave.</span><span class="linebreak"></span>
<span class="line">huc quoque venturum mihi se iurare solebat</span><span class="linebreak"></span>
<span class="line indent2">non nisi te longae ius sibi dante viae.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>nam tua non alio coluit penetralia ritu,</span><span class="linebreak"></span>
<span class="line indent2">terrarum dominos quam colis ipse deos.</span><span class="linebreak"></span>
<span class="line">crede mihi, multos habeas cum dignus amicos,</span><span class="linebreak"></span>
<span class="line indent2">non fuit e multis quolibet ille minor,</span><span class="linebreak"></span>
<span class="line">si modo non census nec clarum nomen avorum</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>sed probitas magnos ingeniumque facit.</span><span class="linebreak"></span>
<span class="line">iure igitur lacrimas Celso libamus adempto,</span><span class="linebreak"></span>
<span class="line indent2">cum fugerem, vivus<a class="footnoteLink" href="#note_LCL151_312_1" id="target_note_LCL151_312_1"><sup>1</sup></a> quas dedit
ille mihi:</span><span class="linebreak"></span>
<span class="line">carmina iure damus raros testantia mores,</span><span class="linebreak"></span>
<span class="line indent2">ut tua venturi nomina, Celse, legant.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>hoc est, quod possum Geticis tibi mittere ab arvis:</span><span class="linebreak"></span>
<span class="line indent2">hoc solum est istic quod licet esse meum.</span><span class="linebreak"></span>
<span class="line">funera non potui comitare nec ungere corpus,</span><span class="linebreak"></span>
<span class="line indent2">aque tuis toto dividor orbe rogis.</span><span class="linebreak"></span>
<span class="line">qui potuit, quem tu pro numine vivus habebas,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>praestitit officium Maximus omne tibi.</span><span class="linebreak"></span>
<span class="line">ille tibi exequias et magni funus honoris</span><span class="linebreak"></span>
<span class="line indent2">fecit et in gelidos versit<a class="footnoteLink" href="#note_LCL151_312_2" id="target_note_LCL151_312_2"><sup>2</sup></a> amoma
sinus,</span><span class="linebreak"></span>
</p></section><notes><section class="footnotes"><ul><li class="note" id="note_LCL151_312_1"><a class="footnoteCrossrefLink" href="#target_note_LCL151_312_1" title="Click to highlight in text"><sup class="lineRef">1</sup>vivo <span class="italic">corr</span>. ς</a></li><script type="text/javascript">document.getElementById('note_LCL151_312_1').style.display = "none";</script><li class="note" id="note_LCL151_312_2"><a class="footnoteCrossrefLink" href="#target_note_LCL151_312_2" title="Click to highlight in text"><sup class="lineRef">2</sup>vertit <span class="italic">corr. Heinsius</span></a></li><script type="text/javascript">document.getElementById('note_LCL151_312_2').style.display = "none";</script></ul></section></notes></section>