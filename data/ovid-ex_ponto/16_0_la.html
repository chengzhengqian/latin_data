<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">hoc quoque me studium prohibent adsumere vires,</span><span class="linebreak"></span>
<span class="line indent2">mensque magis gracili corpore nostra valet.</span><span class="linebreak"></span>
<span class="line">cum bene quaesieris quid agam, magis utile nil est</span><span class="linebreak"></span>
<span class="line indent2">artibus his, quae nil utilitatis habent.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>consequor ex illis casus oblivia nostri:</span><span class="linebreak"></span>
<span class="line indent2">hanc messem satis est si mea reddit humus.</span><span class="linebreak"></span>
<span class="line">gloria vos acuat, vos, ut recitata probentur</span><span class="linebreak"></span>
<span class="line indent2">carmina, Pieriis invigilate choris.</span><span class="linebreak"></span>
<span class="line">quod venit ex facili, satis est componere nobis,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>et nimis intenti causa laboris abest.</span><span class="linebreak"></span>
<span class="line">cur ego sollicita poliam mea carmina cura?</span><span class="linebreak"></span>
<span class="line indent2">an verear ne non approbet illa Getes?</span><span class="linebreak"></span>
<span class="line">forsitan audacter faciam, sed glorior Histrum</span><span class="linebreak"></span>
<span class="line indent2">ingenio nullum maius habere meo.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>hoc, ubi vivendum est, satis est, si consequor arvo,</span><span class="linebreak"></span>
<span class="line indent2">inter inhumanos esse poÃ«ta Getas.</span><span class="linebreak"></span>
<span class="line">quo mihi diversum fama contendere in orbem?</span><span class="linebreak"></span>
<span class="line indent2">quem fortuna dedit, Roma sit ille locus.</span><span class="linebreak"></span>
<span class="line">hoc mea contenta est infelix Musa theatro:</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>sic merui, magni sic voluere dei.</span><span class="linebreak"></span>
<span class="line">nec reor hinc istuc nostris iter esse libellis,</span><span class="linebreak"></span>
<span class="line indent2">quo Boreas pinna deficiente venit.</span><span class="linebreak"></span>
<span class="line">dividimur caelo, quaeque est procul urbe Quirini,</span><span class="linebreak"></span>
<span class="line indent2">aspicit hirsutos comminus Ursa Getas.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>per tantum terrae, tot aquas vix credere possum</span><span class="linebreak"></span>
<span class="line indent2">indicium studii transiluisse mei.</span><span class="linebreak"></span>
<span class="line">finge legi, quodque est mirabile, finge placere:</span><span class="linebreak"></span>
<span class="line indent2">auctorem certe res iuvat ista nihil.</span><span class="linebreak"></span>
<span class="line">quid tibi, si calidae, prosit, laudere Syenae,<a class="footnoteLink" href="#note_LCL151_294_1" id="target_note_LCL151_294_1"><sup>1</sup></a></span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>aut ubi Taprobanen Indica tinguit aqua?</span><span class="linebreak"></span>
</p></section><notes><section class="footnotes"><ul><li class="note" id="note_LCL151_294_1"><a class="footnoteCrossrefLink" href="#target_note_LCL151_294_1" title="Click to highlight in text"><sup class="lineRef">1</sup>calidae . . . syene <span class="italic">etc. corr. Riese</span></a></li><script type="text/javascript">document.getElementById('note_LCL151_294_1').style.display = "none";</script></ul></section></notes></section>