<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">nos fora viderunt pariter, nos porticus omnis,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>nos via, nos iunctis curva theatra locis.</span><span class="linebreak"></span>
<span class="line">denique tantus amor nobis, carissime, semper,</span><span class="linebreak"></span>
<span class="line indent2">quantus in Aeacide Nestorideque fuit.</span><span class="linebreak"></span>
<span class="line">non ego, si biberes securae pocula Lethes,</span><span class="linebreak"></span>
<span class="line indent2">excidere haec credam pectore posse tuo.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>longa dies citius brumali sidere, noxque</span><span class="linebreak"></span>
<span class="line indent2">tardior hiberna solstitialis erit,</span><span class="linebreak"></span>
<span class="line">nec Babylon aestum, nec frigora Pontus habebit,</span><span class="linebreak"></span>
<span class="line indent2">calthaque Paestanas vincet odore rosas,</span><span class="linebreak"></span>
<span class="line">quam tibi nostrarum veniant oblivia rerum.</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>non ita pars fati candida nulla mei est.</span><span class="linebreak"></span>
<span class="line">ne tamen haec dici possit fiducia mendax</span><span class="linebreak"></span>
<span class="line indent2">stultaque credulitas nostra fuisse, cave,</span><span class="linebreak"></span>
<span class="line">constantique fide veterem tutare sodalem,</span><span class="linebreak"></span>
<span class="line indent2">qua licet et quantum non onerosus ero.</span><span class="linebreak"></span>
</p>
<h3>V.</h3>
<p class="lineGroup">
<span class="line">Condita disparibus numeris ego Naso Salano</span><span class="linebreak"></span>
<span class="line indent2">praeposita misi verba salute meo.</span><span class="linebreak"></span>
<span class="line">quae rata sit, cupio, rebusque ut comprobet omen,</span><span class="linebreak"></span>
<span class="line indent2">te precor a salvo possit, amice, legi.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>candor, in hoc aevo res intermortua paene,</span><span class="linebreak"></span>
<span class="line indent2">exigit ut faciam talia vota tuus.</span><span class="linebreak"></span>
<span class="line">nam fuerim quamvis modico tibi iunctus ab usu,</span><span class="linebreak"></span>
<span class="line indent2">diceris exiliis indoluisse meis;</span><span class="linebreak"></span>
<span class="line">missaque ab Euxino legeres cum carmina Ponto,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>illa tuus iuvit qualiacumque favor;</span><span class="linebreak"></span>
<span class="line">optastique brevem salvi mihi Caesaris iram.</span><span class="linebreak"></span>
<span class="line indent2">quod tamen optari, si sciat, ipse sinat.</span><span class="linebreak"></span>
<span class="line">moribus ista tuis tam mitia vota dedisti,</span><span class="linebreak"></span>
<span class="line indent2">nec minus idcirco sunt ea grata mihi.</span><span class="linebreak"></span>
</p></section><notes></notes></section>