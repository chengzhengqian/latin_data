<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">quae tibi tam tenui cura limantur, ut omnes</span><span class="linebreak"></span>
<span class="line indent2">istius ingenium corporis esse negent.</span><span class="linebreak"></span>
<span class="line">at si quem laedi Fortuna cernis iniqua,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>mollior est animo femina nulla tuo.</span><span class="linebreak"></span>
<span class="line">hoc ego praecipue sensi, cum magna meorum</span><span class="linebreak"></span>
<span class="line indent2">notitiam pars est infitiata mei.</span><span class="linebreak"></span>
<span class="line">inmemor illorum, vestri non inmemor umquam,</span><span class="linebreak"></span>
<span class="line indent2">qui mala solliciti nostra levatis, ero.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>et prius hic nimium nobis conterminus Hister</span><span class="linebreak"></span>
<span class="line indent2">in caput Euxino de mare vertet iter,</span><span class="linebreak"></span>
<span class="line">utque Thyesteae redeant si tempora mensae,</span><span class="linebreak"></span>
<span class="line indent2">Solis ad Eoas currus agetur aquas,</span><span class="linebreak"></span>
<span class="line">quam quisquam vestrum, qui me doluistis ademptum,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>arguat ingratum non meminisse sui.</span><span class="linebreak"></span>
</p>
<h3>VII.</h3>
<p class="lineGroup">
<span class="line">Missus es Euxinas quoniam, Vestalis, ad undas,</span><span class="linebreak"></span>
<span class="line indent2">ut positis reddas iura sub axe locis,</span><span class="linebreak"></span>
<span class="line">aspicis en praesens, quali iaceamus in arvo,</span><span class="linebreak"></span>
<span class="line indent2">nec me testis eris falsa solere queri.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>accedet voci per te non irrita nostrae,</span><span class="linebreak"></span>
<span class="line indent2">Alpinis iuvenis regibus orte, fides.</span><span class="linebreak"></span>
<span class="line">ipse vides certe glacie concrescere Pontum,</span><span class="linebreak"></span>
<span class="line indent2">ipse vides rigido stantia vina gelu;</span><span class="linebreak"></span>
<span class="line">ipse vides, onerata ferox ut ducat Iazyx</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>per medias Histri plaustra bubulcus aquas.</span><span class="linebreak"></span>
<span class="line">aspicis et mitti sub adunco toxica ferro,</span><span class="linebreak"></span>
<span class="line indent2">et telum causas mortis habere duas.</span><span class="linebreak"></span>
<span class="line">atque utinam pars haec tantum spectata fuisset,</span><span class="linebreak"></span>
<span class="line indent2">non etiam proprio cognita Marte tibi!</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_444_1"><a class="footnoteCrossrefLink" href="#target_note_LCL151_444_1" title="Click to highlight in text"><sup class="lineRef">1</sup>The feast at which the
flesh of Thyestesâ€™ sons was served to him by Atreus.</a></li><script type="text/javascript">document.getElementById('note_LCL151_444_1').style.display = "none";</script></ul></section></notes></section>