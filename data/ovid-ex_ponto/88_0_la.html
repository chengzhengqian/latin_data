<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">di faciant aliquo subeat tibi tempore nostrum</span><span class="linebreak"></span>
<span class="line indent2">nomen, et “heu” dicas “quid miser ille facit?”</span><span class="linebreak"></span>
<span class="line">haec tua pertulerit si quis mihi verba, fatebor</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>protinus exilium mollius esse meum.</span><span class="linebreak"></span>
</p>
<h3>V.</h3>
<p class="lineGroup">
<span class="line">Ite, leves elegi, doctas ad consulis aures,</span><span class="linebreak"></span>
<span class="line indent2">verbaque honorato ferte legenda viro.</span><span class="linebreak"></span>
<span class="line">longa via est, nec vos pedibus proceditis aequis,</span><span class="linebreak"></span>
<span class="line indent2">tectaque brumali sub nive terra latet.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cum gelidam Thracen et opertum nubibus Haemum</span><span class="linebreak"></span>
<span class="line indent2">et maris Ionii transieritis aquas,</span><span class="linebreak"></span>
<span class="line">luce minus decima dominam venietis in urbem,</span><span class="linebreak"></span>
<span class="line indent2">ut festinatum non faciatis iter.</span><span class="linebreak"></span>
<span class="line">protinus inde domus vobis Pompeia petatur:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>non est Augusto iunctior ulla foro.</span><span class="linebreak"></span>
<span class="line">siquis, ut in populo, qui sitis et unde requiret,</span><span class="linebreak"></span>
<span class="line indent2">nomina decepta quaelibet aure ferat.</span><span class="linebreak"></span>
<span class="line">ut sit enim tutum, sicut reor esse, fateri,</span><span class="linebreak"></span>
<span class="line indent2">verba minus certe ficta timoris habent.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>copia nec vobis nullo prohibente videndi</span><span class="linebreak"></span>
<span class="line indent2">consulis, ut limen contigeritis, erit.</span><span class="linebreak"></span>
<span class="line">aut reget ille suos dicendo iura Quirites,</span><span class="linebreak"></span>
<span class="line indent2">conspicuum signis cum premet altus ebur:</span><span class="linebreak"></span>
<span class="line">aut populi reditus positam componet ad hastam,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et minui magnae non sinet urbis opes:</span><span class="linebreak"></span>
<span class="line">aut, ubi erunt patres in Iulia templa vocati,</span><span class="linebreak"></span>
<span class="line indent2">de tanto dignis consule rebus aget:</span><span class="linebreak"></span>
<span class="line">aut feret Augusto solitam natoque salutem,</span><span class="linebreak"></span>
<span class="line indent2">deque parum noto consulet officio.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_438_1"><a class="footnoteCrossrefLink" href="#target_note_LCL151_438_1" title="Click to highlight in text"><sup class="lineRef">1</sup>A spear was set up where
the consul was letting contracts, etc.</a></li><script type="text/javascript">document.getElementById('note_LCL151_438_1').style.display = "none";</script></ul></section></notes></section>