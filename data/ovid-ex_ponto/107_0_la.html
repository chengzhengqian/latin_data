<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">nec te mirari, si sint vitiosa, decebit</span><span class="linebreak"></span>
<span class="line indent2">carmina, quae faciam paene poëta Getes.</span><span class="linebreak"></span>
<span class="line">a! pudet, et Getico scripsi sermone libellum,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>structaque sunt nostris barbara verba modis:</span><span class="linebreak"></span>
<span class="line">et placui (gratare mihi) coepique poëtae</span><span class="linebreak"></span>
<span class="line indent2">inter inhumanos nomen habere Getas.</span><span class="linebreak"></span>
<span class="line">materiam quaeris? laudes: de Caesare dixi.</span><span class="linebreak"></span>
<span class="line indent2">adiuta est novitas numine nostra dei.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nam patris Augusti docui mortale fuisse</span><span class="linebreak"></span>
<span class="line indent2">corpus, in aetherias numen abisse domos:</span><span class="linebreak"></span>
<span class="line">esse parem virtute patri, qui frena rogatus</span><span class="linebreak"></span>
<span class="line indent2">saepe recusati ceperit imperii:</span><span class="linebreak"></span>
<span class="line">esse pudicarum te Vestam, Livia, matrum,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ambiguum nato dignior anne viro:</span><span class="linebreak"></span>
<span class="line">esse duos iuvenes, firma adiumenta parentis,</span><span class="linebreak"></span>
<span class="line indent2">qui dederint animi pignora certa sui.</span><span class="linebreak"></span>
<span class="line">haec ubi non patria perlegi scripta Camena,</span><span class="linebreak"></span>
<span class="line indent2">venit et ad digitos ultima charta meos,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>et caput et plenas omnes movere pharetras,</span><span class="linebreak"></span>
<span class="line indent2">et longum Getico murmur in ore fuit.</span><span class="linebreak"></span>
<span class="line">atque aliquis “scribas haec cum de Caesare,” dixit</span><span class="linebreak"></span>
<span class="line indent2">“Caesaris imperio restituendus eras.”</span><span class="linebreak"></span>
<span class="line">ille quidem dixit: sed me iam, Care, nivali</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>sexta relegatum bruma sub axe videt.</span><span class="linebreak"></span>
<span class="line">carmina nil prosunt. nocuerunt carmina quondam,</span><span class="linebreak"></span>
<span class="line indent2">primaque tam miserae causa fuere fugae.</span><span class="linebreak"></span>
<span class="line">at tu, per studii communia foedera sacri,</span><span class="linebreak"></span>
<span class="line indent2">per non vile tibi nomen amicitiae</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>(sic vincto<a class="footnoteLink" href="#note_LCL151_476_1" id="target_note_LCL151_476_1"><sup>1</sup></a> Latiis Germanicus hoste catenis</span><span class="linebreak"></span>
<span class="line indent2">materiam vestris adferat ingeniis:</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_476_1"><a class="footnoteCrossrefLink" href="#target_note_LCL151_476_1" title="Click to highlight in text"><sup class="lineRef">1</sup>capto <span class="italic">corr. A krigg</span></a></li><script type="text/javascript">document.getElementById('note_LCL151_476_1').style.display = "none";</script><li class="note" id="note_LCL151_476_2"><a class="footnoteCrossrefLink" href="#target_note_LCL151_476_2" title="Click to highlight in text"><sup class="lineRef">2</sup>Drusus,
the son, and Germanicus, the nephew and adopted son, of Tiberius.</a></li><script type="text/javascript">document.getElementById('note_LCL151_476_2').style.display = "none";</script></ul></section></notes></section>