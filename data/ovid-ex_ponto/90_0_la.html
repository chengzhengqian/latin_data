<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">certus eras pro me, Fabiae laus, Maxime, gentis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>numen ad Augustum supplice voce loqui.</span><span class="linebreak"></span>
<span class="line">occidis ante preces, causamque ego, Maxime, mortis</span><span class="linebreak"></span>
<span class="line indent2">(nec fuero tanti) me reor esse tuae.</span><span class="linebreak"></span>
<span class="line">iam timeo nostram cuiquam mandare salutem:</span><span class="linebreak"></span>
<span class="line indent2">ipsum morte tua concidit auxilium.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>coeperat Augustus decepti<a class="footnoteLink" href="#note_LCL151_442_1" id="target_note_LCL151_442_1"><sup>1</sup></a> ignoscere
culpae:</span><span class="linebreak"></span>
<span class="line indent2">spem nostram terras deseruitque simul.</span><span class="linebreak"></span>
<span class="line">quale tamen potui, de caelite, Brute, recenti</span><span class="linebreak"></span>
<span class="line indent2">vestra procul positus carmen in ora dedi.</span><span class="linebreak"></span>
<span class="line">quae prosit pietas utinam mihi, sitque malorum</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>iam modus et sacrae mitior ira domus.</span><span class="linebreak"></span>
<span class="line">te quoque idem liquido possum iurare precari,</span><span class="linebreak"></span>
<span class="line indent2">o mihi non dubia cognite Brute nota.</span><span class="linebreak"></span>
<span class="line">nam cum praestiteris verum mihi semper amorem,</span><span class="linebreak"></span>
<span class="line indent2">hic tamen adverso tempore crevit amor.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quique tuas pariter lacrimas nostrasque videret,</span><span class="linebreak"></span>
<span class="line indent2">passuros poenam crederet esse duos.</span><span class="linebreak"></span>
<span class="line">lenem te miseris genuit natura, nec ulli</span><span class="linebreak"></span>
<span class="line indent2">mitius ingenium, quam tibi, Brute, dedit:</span><span class="linebreak"></span>
<span class="line">ut qui quid valeas ignoret Marte forensi,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>posse tuo peragi vix putet ore reos.</span><span class="linebreak"></span>
<span class="line">scilicet eiusdem est, quamvis pugnare videntur,</span><span class="linebreak"></span>
<span class="line indent2">supplicibus facilem, sontibus esse trucem.</span><span class="linebreak"></span>
<span class="line">cum tibi suscepta est legis vindicta severae,</span><span class="linebreak"></span>
<span class="line indent2">verba velut tinctum singula virus habent.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>hostibus eveniat quam sis violentus in armis</span><span class="linebreak"></span>
<span class="line indent2">sentire et linguae tela subire tuae.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_442_1"><a class="footnoteCrossrefLink" href="#target_note_LCL151_442_1" title="Click to highlight in text"><sup class="lineRef">1</sup>deceptae <span class="italic">corr. Richmond</span></a></li><script type="text/javascript">document.getElementById('note_LCL151_442_1').style.display = "none";</script><li class="note" id="note_LCL151_442_2a"><a class="footnoteCrossrefLink" href="#target_note_LCL151_442_2a" title="Click to highlight in text"><sup class="lineRef">2</sup>
<p>This poem on the apotheosis of Augustus (cf. also iv. 9. 131) is not
extant. Augustus died <span class="sc">a.d</span>. 14, a few months</p>
<p>after Paullus Fabius Maximus. The present letter, therefore, may be
dated in the autumn or winter, <span class="sc">a.d</span>. 14â€“15.</p>
</a></li><script type="text/javascript">document.getElementById('note_LCL151_442_2a').style.display = "none";</script></ul></section></notes></section>