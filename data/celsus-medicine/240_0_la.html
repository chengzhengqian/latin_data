<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Quibus adicitur nardum [unguentum], donec cerati crassitudo sit. Et huius quidem recentis usus est: si vero servandum est, resinae terebenthinae P. ∗ XVI, cerae P. ∗ X ex vino leni contunduntur, tum eo miscentur.</p>
<span class="br"></span><span class="lineNumber">4</span><span class="br"></span><p>At si lienis torquet, glandis, quam balanon μυρεψικήν Graeci vocant, cortex et nitrum paribus portionibus contunduntur, respergunturque aceto quam acerrimo. Ubi cerati crassitudinem habet, linteo ante in aqua frigida madefacto inlinitur et sic inponitur, supraque farina hordeacea inicitur: sed manere ibi non amplius sex horis debet, ne lienem consumat; satiusque est id bis aut ter fieri.</p>
<span class="br"></span><span class="lineNumber">5</span><span class="br"></span><p>Commune autem et iocineri et lieni et abscessibus et strumae, parotidibus, articulis, calcibus quoque suppurantibus aut aliter dolentibus, etiam concoctioni ventris Lysias composuit ex his: opopanacis, styracis, galbani, resinae, singulorum P. ∗ II; Hammoniaci, bdelli, cerae, sebi taurini, iridis aridae P. ∗ IIII; cachryos acetabulo, piperis granis XL; quae contrita irino unguento temperantur.</p>
<span class="br"></span><span class="lineNumber">6</span><span class="br"></span><p>Ad laterum autem dolores compositio est Apollophanis, in qua sunt resinae terebenthinae, turis fuliginis, singulorum P. ∗ IIII; bdelli, Hammoniaci, iridis, sebi vitulini aut caprini a renibus, visci, singulorum P. ∗ IIII. Haec autem eadem omnem dolorem levant, dura emolliunt, mediocriter calfaciunt.</p>
<span class="br"></span><span class="lineNumber">7</span><span class="br"></span><p>Ad idem [latus] Andreae quoque malagma est, quod etiam resolvit, educit umorem, pus maturat, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_18_a"><a class="footnoteCrossrefLink" href="#target_note_LCL304_18_a" title="Click to highlight in text"><sup class="lineRef">a</sup>IV. 16. 1.</a></li><script type="text/javascript">document.getElementById('note_LCL304_18_a').style.display = "none";</script><li class="note" id="note_LCL304_18_b"><a class="footnoteCrossrefLink" href="#target_note_LCL304_18_b" title="Click to highlight in text"><sup class="lineRef">b</sup><span class="italic">i.e.</span> by burning the skin over it.</a></li><script type="text/javascript">document.getElementById('note_LCL304_18_b').style.display = "none";</script></ul></section></notes></section>