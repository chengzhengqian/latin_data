<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
dicenda sunt. Siquidem in his, ubi parvolus calculus est, scalpellus supervacuus est, quia is urina in cervicem compellitur, quae et â€  in<a class="footnoteLink" href="#note_LCL336_440_1" id="target_note_LCL336_440_1"><sup>1</sup></a> brevior quam in maribus et laxior est. Ergo et per se saepe excidit, et si in primo, quod est angustius, inhaeret, eodem tamen unco sine ulla noxa educitur. At in maioribus calculis necessaria eadem curatio est. Sed virgini subire digiti qua masculo, mulieri per naturale eius debent. Tum virgini quidem sub ima sinisteriore ora, mulieri vero inter urinae iter et os pubis incidendum est sic, ut utroque loco plaga ista transversa sit; neque terreri convenit, si plus ex muliebri corpore sanguinis profluit.</p>
<span class="br"></span><span class="lineNumber">5</span><span class="br"></span><p>Calculo evolso, si valens corpus est neque magnopere vexatum, sinere oportet sanguinem fluere, quo minor inflammatio oriatur. Atque ingredi quoque eum paulum non alienum est, ut excidat, si quid intus concreti sanguinis mansit. Quod si per se non destitit, rursus, ne vis omnis intereat, subprimi debet; idque protinus in inbecillioribus ab ipsa curatione faciendum est: siquidem, ut distentione nervorum periclitatur aliquis, dum vesica eius agitatur, sic alter metus excipit, [remotis medicaminibus] ne tantum <span class="br"></span><span class="lineNumber">B</span><span class="br"></span> sanguinis profluat, ut occidat. Quod ne incidat, desidere is debet in acre acetum, cui aliquantum salis sit adiectum; sub quo et sanguis fere conquiescit, et adstringitur vesica, ideoque minus inflammatur. Quod si parum proficit, adglutinanda
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_440_1"><a class="footnoteCrossrefLink" href="#target_note_LCL336_440_1" title="Click to highlight in text"><sup class="lineRef">1</sup><span class="italic">Marx inserts</span> feminis <span class="italic">after</span> in.</a></li><script type="text/javascript">document.getElementById('note_LCL336_440_1').style.display = "none";</script><li class="note" id="note_LCL336_440_a"><a class="footnoteCrossrefLink" href="#target_note_LCL336_440_a" title="Click to highlight in text"><sup class="lineRef">a</sup>VII. 26. 2 K.</a></li><script type="text/javascript">document.getElementById('note_LCL336_440_a').style.display = "none";</script><li class="note" id="note_LCL336_440_b"><a class="footnoteCrossrefLink" href="#target_note_LCL336_440_b" title="Click to highlight in text"><sup class="lineRef">b</sup>As in males, VII. 26. 3 C. VII. 26. 2 E.</a></li><script type="text/javascript">document.getElementById('note_LCL336_440_b').style.display = "none";</script></ul></section></notes></section>