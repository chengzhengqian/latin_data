<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">5</span><span class="br"></span><p>Est etiam coloris fere rufi, quod celeriter ad cicatricem vulnera perducere videtur. Habet turis P. ∗ I; resinae P. ∗ II; squamae aeris P. ∗ IIII; spumae argenti P. ∗ XX; cerae P. ∗ C, olei heminam.</p>
<span class="br"></span><span class="lineNumber">6</span><span class="br"></span><p>Praeterea est quam ῥάπτουσαν a glutinando vocant. Constat ex his: bituminis, aluminis scissilis P. ∗ IIII; spumae argenti P. ∗ XL; olei veteris hemina.</p>
<span class="br"></span><span class="lineNumber">7</span><span class="br"></span><p>Praeterea sunt quaedam generis eiusdem, quae, quia capitibus fractis maxime conveniunt, cephalica a Graecis nominantur. Philotae compositio habet: terrae Eretriae, chalcitidis, singulorum P. ∗ IIII; murrae, aeris combusti, singulorum P. ∗ X; icthyocollae [singulorum] P. ∗ VI; aeruginis rasae, alu minis rotundi, misy crudi, aristolochiae, singulorum P. ∗ VIII; squamae aeris P. ∗ X; turis masculi P. ∗ II; cerae P. I; rosae et olei acerbi ternos cyathos; aceti quantum satis est. dum arida ex eo conteruntur.</p>
<span class="br"></span><span class="lineNumber">8</span><span class="br"></span><p>Aliud ad idem viride: aeris combusti, squamae aeris, murrae, icthyocollae, singulorum P. ∗ VI; misy crudi, aeruginis rasae, aristolochiae, aluminis rotundi, singulorum P. ∗ VIII; cerae P. ∗ I, olei hemina;, aceti quod satis sit.</p>
<span class="br"></span><span class="lineNumber">9</span><span class="br"></span><p>Puri autem movendo non aliud melius quam quod expeditissimum est: tetrapharmacon a Graecis nominatur. Habet pares portiones cerae. picis. resinae, sebi taurini, si id non est, vitulini.</p>
<span class="br"></span><span class="lineNumber">10</span><span class="br"></span><p>Alterum ad idem enneapharmacum nominatur. quod magis purgat. Constat ex novem rebus: cera melle, sebo, resina, murra, rosa, medulla vel cervina <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_34_a"><a class="footnoteCrossrefLink" href="#target_note_LCL304_34_a" title="Click to highlight in text"><sup class="lineRef">a</sup>ῥάπτουσα (σύνθεσις) a composition which “sews up” the wound.</a></li><script type="text/javascript">document.getElementById('note_LCL304_34_a').style.display = "none";</script><li class="note" id="note_LCL304_34_b"><a class="footnoteCrossrefLink" href="#target_note_LCL304_34_b" title="Click to highlight in text"><sup class="lineRef">b</sup>Galen, <span class="italic">De Comp. Med.</span>, XIII. 745.</a></li><script type="text/javascript">document.getElementById('note_LCL304_34_b').style.display = "none";</script></ul></section></notes></section>