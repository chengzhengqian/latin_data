<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
proxime (32, 33) quaeque ad extenuandas cicatrices <span class="br"></span><span class="lineNumber">B</span><span class="br"></span> supra (25 B) comprehensa sunt. Cuicumque vero oculi caligabunt, huic opus erit multa ambulatione atque exercitatione, frequenti balneo, ubi totum quidem corpus perfricandum est, praecipue tamen caput, et quidem irino, donec insudet velandumque postea nec detegendum antequam sudor et calor domi conquierint. Tum cibis utendum acribus et extenuantibus, interpositisque aliquibus diebus ex sinapi gargarizandum.</p>
<span class="br"></span><span class="lineNumber">35</span><span class="br"></span><p>Suffusio quoque, quam Graeci hypochysin nominant, interdum oculi potentiae, qua cernit, se opponit. Quod si inveteravit, manu curandum est. Inter initia nonnumquam certis observationibus discutietur. Sanguinem ex fronte vel naribus mittere. in temporibus venas adurere, gargarizando pituitam evocare, subfumigare, oculos acribus medicamentis inunguere expedit. Victus optimus est, qui pituitam extenuat.</p>
<span class="br"></span><span class="lineNumber">36</span><span class="br"></span><p>Ac ne resolutio quidem oculorum, quam paralysin Graeci nominant, alio victus modo vel aliis medicamentis curanda est. Exposuisse tantum genus vitii satis est. Igitur interdum evenit, modo in altero oculo, modo in utroque, aut ex ictu aliquo aut ex morbo comitiali, aut ex distentione nervorum, qua vehementer ipse oculus concussus est, ut is neque quoquam intendi possit, neque omnino consistat, sed huc illucve sine ratione moveatur; ideoque ne conspectum quidem rerum praestat.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL304_222_a"><a class="footnoteCrossrefLink" href="#target_note_LCL304_222_a" title="Click to highlight in text"><sup class="lineRef">a</sup>See VI. 6. 25 B.</a></li><script type="text/javascript">document.getElementById('note_LCL304_222_a').style.display = "none";</script><li class="note" id="note_LCL304_222_b"><a class="footnoteCrossrefLink" href="#target_note_LCL304_222_b" title="Click to highlight in text"><sup class="lineRef">b</sup>Suffusio (ὑπόχυσις) is a collection of humour behind the pupil. The name <span class="italic">cataracta</span> (καταρράκτης) was first used by Constantinus about 1070 in a translation from the Arabic. See also VII. 7. 13.</a></li><script type="text/javascript">document.getElementById('note_LCL304_222_b').style.display = "none";</script></ul></section></notes></section>