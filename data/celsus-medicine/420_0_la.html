<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Sed inponendum calidum ex farina et fico cataplasma est, donec ibi pus moveatur; tum incidi gingiva <span class="br"></span><span class="lineNumber">E</span><span class="br"></span> debet. Pus quoque multum profluens ossis fracti nota est: itaque etiam tum id extrahi convenit; nonnumquam etiam eo laeso fistula fit, quae eradi debet. Dens autem scaber, qua parte niger, radendus inlinendusque rosae flore contrito, cui gallae quarta pars et altera murrae sit adiecta; continendumque ore crebro vinum meracum; atque in eo casu velandum caput, ambulatione multa, frictione capitis, cibo non acri utendum. At si ex ictu vel alio casu aliquid labant dentes, auro cum iis, qui bene haerent, vinciendi sunt; continendaque ore reprimentia, ut vinum, in quo malicorium decoctum, aut in <span class="br"></span><span class="lineNumber">F</span><span class="br"></span> quo galla candens coniecta sit. Si quando etiam in pueris ante alter dens nascitur quam prior excidat, is qui cadere debuit circumpurgandus et evellendus est; is qui natus est in locum prioris cotidie digito adurgendus, donec ad iustam magnitudinem perveniat. Quotienscumque dente exempto radix relicta est, protinus ea quoque ad id facta forfice, quam rizagran Graeci vocant, eximenda est.</p>
<span class="br"></span><span class="lineNumber">2</span><span class="br"></span><p>Tonsillas autem, quae post inflammationes induru <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_370_a"><a class="footnoteCrossrefLink" href="#target_note_LCL336_370_a" title="Click to highlight in text"><sup class="lineRef">a</sup>ῥιζάγρα (“root-catcher”). Such an instrument has actually been found among a collection of Roman surgical instruments, and there is one in the Budapest Museum. Paulus Aegineta VI. 28 (where he is epitomizing Celsus) refers to it.</a></li><script type="text/javascript">document.getElementById('note_LCL336_370_a').style.display = "none";</script><li class="note" id="note_LCL336_370_b"><a class="footnoteCrossrefLink" href="#target_note_LCL336_370_b" title="Click to highlight in text"><sup class="lineRef">b</sup>The Greek name ἀντιάδες (Paulus Aegineta, VI. 30) was derived from the position of the tonsils opposite each other. The Latin <span class="italic">tonsillae</span> was derived from the same idea that the position of the tonsils was like that of a pair of oars (<span class="italic">tonsae</span>). The more usual Greek name was παρίσθμια—Hippocrates, IV. 130 (<span class="italic">Aph</span>. III. 26); Littré, VIII. 560 (<span class="italic">Glands</span>); Galen, VI. 674.</a></li><script type="text/javascript">document.getElementById('note_LCL336_370_b').style.display = "none";</script></ul></section></notes></section>