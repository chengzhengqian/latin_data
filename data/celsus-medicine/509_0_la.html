<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
si femur, usque ad coxam; si iuxta superius caput femoris, sic, ut ipsa quoque ei coxa insit. Neque tamen ignorari oportet, si femur fractum est, fieri brevius, quia numquam in anticum statum revertitur, summisque digitis postea cruris eius insisti: sed multo tamen foedior debilitas est, ubi fortunae neglegentia quoque accessit.</p>
<span class="br"></span><span class="lineNumber">6</span><span class="br"></span><p>Digitum satis est ad unum surculum post inflammationem deligari.</p>
<span class="br"></span><span class="lineNumber">7</span><span class="br"></span><p>His proprie ad singula membra pertinentibus, rursus illa communia sunt: primis diebus fames; deinde tum, cum iam increscere callum oportet, liberalius alimentum; longa a vino abstinentia; fomentum aquae calidae, dum inflammatio est, liberale; ubi ea desit, modicum; tum etiam longior ulterioribus ex liquido cerato membris et mollis tamen unctio. Neque protinus exercendum id membrum, sed<a class="footnoteLink" href="#note_LCL336_548_1" id="target_note_LCL336_548_1"><sup>1</sup></a> . . . ad antiquos usus reducendum est.</p>
<p><span class="br"></span><span class="lineNumber">B</span><span class="br"></span> Gravius aliquanto est, cum ossis fracturae carnis quoque vulnus accessit, maxumeque si id musculi femoris aut umeri senserunt: nam et inflammationes multo graviores et promptiores cancros habent. Ac femur quidem, si ossa inter se recesserunt, fere praecidi necesse est. Umerus vero quoque in periculum venit, sed facilius conservatur. Quibus periculis etiam magis id expositum, quod iuxta <span class="br"></span><span class="lineNumber">C</span><span class="br"></span> ipsos articulos ictum est. Curiosius igitur agendum est, et musculus quidem, per mediam plagam transversus praecidendus; sanguis vero, si parum fluxit, mittendus; corpus inedia extenuandum.
 
</p></section><notes><section class="footnotes"><ul><li class="note" id="note_LCL336_548_1"><a class="footnoteCrossrefLink" href="#target_note_LCL336_548_1" title="Click to highlight in text"><sup class="lineRef">1</sup><span class="italic">Adding</span> paulatim <span class="italic">after</span> sed.</a></li><script type="text/javascript">document.getElementById('note_LCL336_548_1').style.display = "none";</script></ul></section></notes></section>