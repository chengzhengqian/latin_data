<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

sic ex ore prorumpit. Atque interdum sanguis profluit, interdum simile aquae quiddam, in qua caro
<span class="br"></span><span class="lineNumber">2</span><span class="br"></span>recens lota est. Nonnumquam autem is a summis faucibus fertur, modo exulcerata ea parte, modo non exulcerata, sed aut ore venae alicuius adaperto, aut tuberculis quibusdam natis, exque his sanguine erumpente. Quod ubi incidit, neque laedit potio aut cibus neque quicquam ut ex ulcere excreatur. Aliquando vero gutture et arteriis exulceratis frequens tussis sanguinem quoque extundit: interdum etiam fieri solet, ut aut ex pulmone aut ex pectore aut ex latere aut ex iocinere feratur. Saepe feminae, quibus sanguis per menstrua non respondit, hunc expuunt.</p>
<span class="br"></span><span class="lineNumber">3</span><span class="br"></span><p>Auctoresque medici sunt vel exesa parte aliqua sanguinem exire, vel rupta, vel ore alicuius venae patefacto: primam διάβρωσιν, secundam ῥῆξιν [σχασμόν],<a class="footnoteLink" href="#note_LCL292_392_1" id="target_note_LCL292_392_1"><sup>1</sup></a> tertiam ἀναστόμωσιν appellant. Ultima minime nocet, prima gravissime. Ac saepe quidem evenit, uti sanguinem pus sequatur. Interdum autem qui sanguinem ipsum suppressit, satis ad valetudinem profuit: sed si secuta ulcera sunt, si pus, si tussis est, prout sedes ipsa est, ita varia et periculosa genera morborum sunt. Si vero sanguis tantum fluit, expeditius et remedium et
<span class="br"></span><span class="lineNumber">4</span><span class="br"></span>finis est. Neque ignorari oportet eis, quibus fluere sanguis solet aut quibus dolet spina coxaeve aut post cursum vehementem vel ambulationem, dum febris absit, non esse inutile sanguinis mediocre profluvium,



</p></section><notes><section class="footnotes"><ul><li class="note" id="note_LCL292_392_1"><a class="footnoteCrossrefLink" href="#target_note_LCL292_392_1" title="Click to highlight in text"><sup class="lineRef">1</sup>σχασμός= σχάσις (<span class="italic">scarifying</span>) <span class="italic">appears to be a gloss on</span> ῥῆξις (<span class="italic">rupture</span>) <span class="italic">and is bracketed by Marx.</span></a></li><script type="text/javascript">document.getElementById('note_LCL292_392_1').style.display = "none";</script></ul></section></notes></section>