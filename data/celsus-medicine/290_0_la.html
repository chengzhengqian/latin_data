<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
potius bibere debere. Quod demonstrasse dicitur casus cuiusdam pueri, qui cum ab hac ictus esset et partim ob ipsum volnus partim ob inmodicos aestus siti premeretur ac locis siccis alium umorem non reperiret, acetum, quod forte secum habebat, ebibit et liberatus est, credo, quoniam id, quamvis refrigerandi vim habet, tamen habet etiam dissupandi; quo fit, ut terra respersa eo spumet. Eadem ergo vi verisimile est spissescentem quoque intus umorem hominis ab eo discuti et sic dari sanitatem.</p>
<span class="br"></span><span class="lineNumber">5</span><span class="br"></span><p>In quibusdam etiam aliis serpentibus quaedam auxilia certa satis nota sunt. Nam scorpio sibi ipse pulcherrimum medicamentum est. Quidam contritum cum vino bibunt: quidam eodem modo contritum super volnus imponunt: quidam super prunam eo imposito volnus suffumigant, undique veste circumdata, ne is fumus dilabatur; tum <span class="br"></span><span class="lineNumber">B</span><span class="br"></span> carbonem eius super volnus deligant. Bibere autem oportet herbae solaris, quam heliotropion Graeci vocant, semen vel certe folia ex vino. Super volnus vero etiam furfures ex aceto vel ruta silvatica recte imponitur vel cum melle sal tostus. Cognovi tamen medicos, qui a scorpione ictis nihil aliud quam ex bracchio sanguinem miserunt.</p>
<span class="br"></span><span class="lineNumber">6</span><span class="br"></span><p>Et ad scorpionis autem et aranei ictum alium cum ruta recte miscentur, ex oleoque contritum superinponitur.</p>
<span class="br"></span><span class="lineNumber">7</span><span class="br"></span><p>At si cerastes aut dipsas aut haemorrhois percussit, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_118_a"><a class="footnoteCrossrefLink" href="#target_note_LCL304_118_a" title="Click to highlight in text"><sup class="lineRef">a</sup>Cf. Pliny, <span class="italic">N.H.</span> XXIII. 1. 27.</a></li><script type="text/javascript">document.getElementById('note_LCL304_118_a').style.display = "none";</script><li class="note" id="note_LCL304_118_b"><a class="footnoteCrossrefLink" href="#target_note_LCL304_118_b" title="Click to highlight in text"><sup class="lineRef">b</sup>Coluber cerastes (κεράστης), the horned viper of the desert. Aristotle, <span class="italic">H.A.</span> II. 1.</a></li><script type="text/javascript">document.getElementById('note_LCL304_118_b').style.display = "none";</script><li class="note" id="note_LCL304_118_c"><a class="footnoteCrossrefLink" href="#target_note_LCL304_118_c" title="Click to highlight in text"><sup class="lineRef">c</sup>Coluber vipera, called dipsas because its bite produced great thirst (δίψα).</a></li><script type="text/javascript">document.getElementById('note_LCL304_118_c').style.display = "none";</script><li class="note" id="note_LCL304_118_da"><a class="footnoteCrossrefLink" href="#target_note_LCL304_118_da" title="Click to highlight in text"><sup class="lineRef">d</sup>Haemorrhois (αἱμορροΐς). This snake is unidentified; the blood of a man bitten by it lost its coagulability and became widely extravasated.</a></li><script type="text/javascript">document.getElementById('note_LCL304_118_da').style.display = "none";</script></ul></section></notes></section>