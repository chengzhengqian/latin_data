<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
serpit ac, si sustinuimus, usque ad vesicam tendit, neque succurri postea potest. Si id in summa glande circa fistulam urinae est, prius in eam tenue specillum demittendum est, ne claudatur; deinde id ferro adurendum. Si vero alte penetravit, quicquid occupatum est, praecidendum est. Cetera eadem, quae in aliis cancris, facienda sunt.</p>
<span class="br"></span><span class="lineNumber">5</span><span class="br"></span><p>Occallescit etiam in cole interdum aliquid, idque omne paene sensu caret; quod ipsum quoque excidi debet. Carbunculus autem ibi natus primum aqua per oricularium clysterem eluendus est; deinde ipse quoque medicamentis urendus, maximeque chalcitide cum melle aut aerugine cum cocto melle, aut ovillo stercore fricto et contrito cum eodem melle. Ubi is excidit, liquidis medicamentis utendum est, quae ad oris ulcera conponuntur.</p>
<span class="br"></span><span class="lineNumber">6</span><span class="br"></span><p>In testiculis vero si qua inflammatio sine ictu orta est, sanguis a talo mittendus est; a cibo abstinendum; inponenda ex faba farina eo ex mulso cocta cum cumino contrito et ex melle cocto; aut contritum cuminum cum cerato ex rosa facto; aut lini semen frictum, contritum et in mulso coctum; aut tritici farina ex mulso cocta cum cupresso; aut lilii radix contrita. At si idem induruerunt, inponi debet lini vel faeni Graeci semen ex mulso coctum; aut ex cyprino ceratum; aut simila ex vino contrita, cui paulum croci sit adiectum. Si vetustior iam durities est, maxime proficit cucumeris agrestis radix <span class="br"></span><span class="lineNumber">B</span><span class="br"></span> in mulso cocta, deinde contrita. Si ex ictu tument, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_278_a"><a class="footnoteCrossrefLink" href="#target_note_LCL304_278_a" title="Click to highlight in text"><sup class="lineRef">a</sup>V. 28. 1. Cf. Scribonius Largus, 25, <span class="italic">carbunculos quos ἄνθρακας dicunt</span>. For Carbunculus oculi, VI. 6. 10.</a></li><script type="text/javascript">document.getElementById('note_LCL304_278_a').style.display = "none";</script><li class="note" id="note_LCL304_278_b"><a class="footnoteCrossrefLink" href="#target_note_LCL304_278_b" title="Click to highlight in text"><sup class="lineRef">b</sup>V. 8.</a></li><script type="text/javascript">document.getElementById('note_LCL304_278_b').style.display = "none";</script><li class="note" id="note_LCL304_278_c"><a class="footnoteCrossrefLink" href="#target_note_LCL304_278_c" title="Click to highlight in text"><sup class="lineRef">c</sup>Vol. I. p. 162 notes. (11. 10. 12.)</a></li><script type="text/javascript">document.getElementById('note_LCL304_278_c').style.display = "none";</script></ul></section></notes></section>