<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
scissa in eo vetustate induruerunt iamque callum habent, commodissimum est ducere alvum; tum spongiam calidam admovere, ut relaxentur ilia et foras prodeant. Ubi in conspectu sunt, scalpello singula excidere et ulcera renovare; deinde inponere linamentum molle, et supra linteolum inlitum melle; locumque eum molli lana inplere et ita vincire; altero die deincepsque ceteris lenibus medicamentis uti, quae ad recentia eadem vitia necessaria esse <span class="br"></span><span class="lineNumber">B</span><span class="br"></span> alias (VI. 18. 7 A B, 9 B) proposui; et utique per primos dies sorbitionibus eum sustinere; paulatim deinde cibis adicere aliquid, generis tamen eius, quoius eodem loco praeceptum est. Si quando autem ex inflammatione puris quid in his oritur, ubi primum apparuit, incidendum est, ne anus ipse suppuret. Neque tamen ante properandum est: nam si crudum incisum est, inflammationis multum accedit, et puris aliquanto amplius concitatur. In his quoque vulneribus lenibus cibis isdemque medicamentis opus est.</p>
<span class="br"></span><span class="lineNumber">2</span><span class="br"></span><p>At tubercula, quae condylomata appellantur, ubi induruerunt, hac ratione curantur. Alvos ante omnia ducitur; tum vulsella tuberculum adprehensum iuxta radices praeciditur. Quod ubi factum est, eadem sequntur, quae supra (1 A) post curationem adhibenda proposui: tantummodo, si quid increscit, squama aeris coercendum est.</p>
<span class="br"></span><span class="lineNumber">3</span><span class="br"></span><p>Ora etiam venarum fundentia sanguinem sic tolluntur. Ubi sanguis cui fluit, fames indicitur,<a class="footnoteLink" href="#note_LCL336_462_1" id="target_note_LCL336_462_1"><sup>1</sup></a> alvus
 
</p></section><notes><section class="footnotes"><ul><li class="note" id="note_LCL336_462_1"><a class="footnoteCrossrefLink" href="#target_note_LCL336_462_1" title="Click to highlight in text"><sup class="lineRef">1</sup><span class="italic">The text is uncertain. One MS., followed by several editors, has</span> ubi sanguini qui effluit sanies adicitur “<span class="italic">when sanies as well as blood is discharged</span>.”</a></li><script type="text/javascript">document.getElementById('note_LCL336_462_1').style.display = "none";</script></ul></section></notes></section>