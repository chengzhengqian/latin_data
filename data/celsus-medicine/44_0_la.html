<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

fecit, adeo ut in id quoque genus, quod natura peius est, in hoc statu salubris mutatio sit.</p>
<span class="br"></span><span class="lineNumber">5</span><span class="br"></span><p>At aetas media tutissima est, quae neque iuventae calore, neque senectutis frigore infestatur. Longis morbis senectus, acutis adulescentia magis patet. Corpus autem habilissimum quadratum est, neque gracile neque obesum. Nam longa statura, ut in iuventa decora est, sic matura senectute conficitur, gracile corpus infirmum, obesum hebes est.</p>
<span class="br"></span><span class="lineNumber">6</span><span class="br"></span><p>Vere tamen maxime, quae cum umoris motu novantur, in metu esse consuerunt. Ergo tum lippitudines, pustulae, profusio sanguinis, abscessus corporis, quae ἀποστήματα Graeci nominant, bilis atra, quam μελανχολίαν appellant, insania, morbus comitialis, angina, gravidines, destillationes oriri solent. I quoque morbi, qui in articulis nervisque modo urguent modo quiescunt, tum maxime et inchoantur et repetunt.</p>
<span class="br"></span><span class="lineNumber">7</span><span class="br"></span><p>At aestas non quidem vacat plerisque his morbis sed adicit febres vel continuas vel ardentis vel tertianas,
vomitus, alvi deiectiones, auricularum dolores, ulcera oris, cancros et in ceteris quidem partibus, sed maxime obscenis, et quicquid sudore hominem resolvit.</p>
<span class="br"></span><span class="lineNumber">8</span><span class="br"></span><p>Vix quicquam ex his in autumnum non incidit: sed oriuntur quoque eo tempore febres incertae, lienis dolor, aqua inter cutem, tabes, quam Graeci φθίσιν nominant, urinae difficultas, quam στραγγουρίαν




</p></section><notes></notes></section>