<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
carnem vexat: quo [a] prurigine et punctionibus cognito, aperire id medicus eosque aculeos praecidere necesse habet. Reliqua vero curatio in utroque hoc casu eadem est, quae ubi ictus protinus . . .<a class="footnoteLink" href="#note_LCL336_554_1" id="target_note_LCL336_554_1"><sup>1</sup></a> intulit.</p>
<p><span class="br"></span><span class="lineNumber">K</span><span class="br"></span> Puro iam ulcere cibis hic quoque utendum est carnem producentibus. Si brevius adhuc membrum est et ossa loco suo non sunt, eo paxillus tenuis quam levissimi generis inter ea demitti debet sic, ut capite paululum supra ulcus emineat; isque cottidie plenior adigendus est, donec par id membrum alteri fiat; tum paxillus removendus; vulnus sanandum est; cicatrix inducta fovenda frigida aqua est, in qua myrtus, hedera, aliaeve similes verbenae decoctae sint; inlinendumque medicamentum est quod siccet; et magis etiam hic quiescundum, donec id membrum confirmetur.</p>
<p><span class="br"></span><span class="lineNumber">L</span><span class="br"></span> Si quando vero ossa non confervuerunt, quia saepe solutum, saepe motum, in aperto deinde curatio est: possunt enim coire . . .<a class="footnoteLink" href="#note_LCL336_554_2" id="target_note_LCL336_554_2"><sup>2</sup></a> Si vetustas occupavit, membrum extendendum est, ut aliquid laedatur: ossa inter se manu dividenda, ut concurrendo exasperentur, ut, si quid pingue est, eradatur totumque id quasi recens fiat, magna tamen cura habita, ne nervi musculive laedantur. <span class="br"></span><span class="lineNumber">M</span><span class="br"></span> Tum vino fovendum est, in quo malicorium decoctum sit; inponendumque id ipsum [corium] ovi albo mixtum: tertio die resolvendum fovendumque aqua,

 
</p></section><notes><section class="footnotes"><ul><li class="note" id="note_LCL336_554_1"><a class="footnoteCrossrefLink" href="#target_note_LCL336_554_1" title="Click to highlight in text"><sup class="lineRef">1</sup><span class="italic">Marx inserts</span> vulnus.</a></li><script type="text/javascript">document.getElementById('note_LCL336_554_1').style.display = "none";</script><li class="note" id="note_LCL336_554_2"><a class="footnoteCrossrefLink" href="#target_note_LCL336_554_2" title="Click to highlight in text"><sup class="lineRef">2</sup><span class="italic">Marx suggests adding</span> facta quiete.</a></li><script type="text/javascript">document.getElementById('note_LCL336_554_2').style.display = "none";</script></ul></section></notes></section>