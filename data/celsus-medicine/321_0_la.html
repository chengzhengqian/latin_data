<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
potius subinde corrumpi quam id quod nocet in aliam <span class="br"></span><span class="lineNumber">2</span><span class="br"></span> partem magis necessariam verti. Commodius est ergo subinde pectendo repurgare quam id ex toto prohibere. Si tamen ea res nimium offendit, quod umore sequente fieri potest, magisque si is etiam mali odoris est, caput saepe radendum est, dein id super adiuvandum aliquis ex leviter reprimentibus, quale est nitrum cum aceto, vel ladanum cum murteo et vino, vel myrobalanum cum vino. Si parum per haec proficitur, vehementioribus uti licet cum eo ut sciamus utique in recenti vitio id inutile esse.</p>
<p>3. Est etiam ulcus, quod a fici similitudine sycosis a Graecis nominatur: caro excrescit. Et id quidem generale est: sub eo vero duae species sunt: alterum ulcus durum et rotundum est, alterum umidum et inaequale. Ex duro exiguum quiddam et glutinosum <span class="br"></span><span class="lineNumber">2</span><span class="br"></span> exit, ex umido † sumplus<a class="footnoteLink" href="#note_LCL304_180_1" id="target_note_LCL304_180_1"><sup>1</sup></a> et mali odoris. Fit utrumque in is partibus, quae pilis conteguntur: sed id quidem, quod callosum et rotundum est, maxime in barba, id vero, quod umidum, praecipue in capillo.—Super utrumque oportet inponere elaterium aut lini semen contritum et aqua coactum aut ficum in aqua decoctam aut emplastrum tetrapharmacum ex aceto subactum; terra quoque Eretria ex aceto liquata recte inlinitur.</p>
<p>4. Arearum quoque duo genera sunt. Commune
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_180_1"><a class="footnoteCrossrefLink" href="#target_note_LCL304_180_1" title="Click to highlight in text"><sup class="lineRef">1</sup><span class="italic">The text here is corrupt; Marx conjectures</span> copiosum pus <span class="italic">and this is translated.</span></a></li><script type="text/javascript">document.getElementById('note_LCL304_180_1').style.display = "none";</script><li class="note" id="note_LCL304_180_a"><a class="footnoteCrossrefLink" href="#target_note_LCL304_180_a" title="Click to highlight in text"><sup class="lineRef">a</sup>σύκωσις was so named by Heraclides of Tarentum because the diseased area resembled the interior of a ripe fig. When the disease occurred on the beard it was known as chin disease, <span class="italic">mentagra.</span> It was said by Pliny (<span class="italic">N.H.</span> XXVJ. 1. 2, 3) to have been recently imporled from Asia and to be contagious.</a></li><script type="text/javascript">document.getElementById('note_LCL304_180_a').style.display = "none";</script></ul></section></notes></section>