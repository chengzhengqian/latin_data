<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
hoc esse credidi, non quo curatio eius rei ulla sit, sed ut res indiciis cognosceretur et non putarent sibi medicum defuisse, si qui sic aliquem perdidissent.</p>
<p>14. Idem casus manet eos, quorum in spina vertebrae exciderunt: id enim non potest fieri, nisi et medulla, quae per medium, et duabus membranulis, quae per duos a lateribus processus feruntur, et nervis qui continent, ruptis. Excidunt autem et in posteriorem partem et in priorem et supra saeptum <span class="br"></span><span class="lineNumber">2</span><span class="br"></span> transversum et infra. In utram[que] partem exciderint, a posteriore parte vel tumor vel sinus † donec.<a class="footnoteLink" href="#note_LCL336_566_1" id="target_note_LCL336_566_1"><sup>1</sup></a> Si super saeptum id incidit, manus resolvuntur, vomitus aut nervorum distentio insequitur, spiritus difficulter movetur, dolor urguet et aures obtusae sunt. Si sub saepto, femina resolvuntur, urina subprimitur, interdum etiam sine voluntate prorumpit. Ex eiusmodi casibus, ut tardius quam ex capitis, sic tamen intra triduum homo moritur. <span class="br"></span><span class="lineNumber">3</span><span class="br"></span> Nam quod Hippocrates dixit, vertebra in exteriorem partem prolapsa pronum hominem collocandum esse et extendendum, tum calce aliquem super ipsum os debere consistere, et id intus inpellere, in iis accipiendum, quae paulum excesserunt, non is, quae toto loco mota sunt. Nonnumquam enim nervorum inbecillitas efficit, ut, quamvis non exciderit vertebra, tantum parvum tamen aut . . .<a class="footnoteLink" href="#note_LCL336_566_2" id="target_note_LCL336_566_2"><sup>2</sup></a> in priorem partem promineat. Id non iugulat: sed ab interiore parte ne contingit quidem † posse:<a class="footnoteLink" href="#note_LCL336_566_3" id="target_note_LCL336_566_3"><sup>3</sup></a> ab exteriore si


 
</p></section><notes><section class="footnotes"><ul><li class="note" id="note_LCL336_566_1"><a class="footnoteCrossrefLink" href="#target_note_LCL336_566_1" title="Click to highlight in text"><sup class="lineRef">1</sup><span class="italic">Marx reads</span> indicat <span class="italic">for</span> donec.</a></li><script type="text/javascript">document.getElementById('note_LCL336_566_1').style.display = "none";</script><li class="note" id="note_LCL336_566_2"><a class="footnoteCrossrefLink" href="#target_note_LCL336_566_2" title="Click to highlight in text"><sup class="lineRef">2</sup><span class="italic">Marx following Targa would insert:</span> in posteriorem aut <span class="italic">before</span> in priorem.</a></li><script type="text/javascript">document.getElementById('note_LCL336_566_2').style.display = "none";</script><li class="note" id="note_LCL336_566_3"><a class="footnoteCrossrefLink" href="#target_note_LCL336_566_3" title="Click to highlight in text"><sup class="lineRef">3</sup><span class="italic">The text is corrupt, v. d. Linden suggests</span> propelli <span class="italic">for</span> posse; <span class="italic">Marx following Targa would read after</span> quidem—propellere; ne contingi quidem potest <span class="italic">and this is translated.</span></a></li><script type="text/javascript">document.getElementById('note_LCL336_566_3').style.display = "none";</script></ul></section></notes></section>