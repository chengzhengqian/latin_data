<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
poli quod Aegyptiae fabae magnitudinem aequet, arfactum ut in duas potiones dividendum est, sic ut ei rutae paulum adiciatur. Trifolium quoque et mentastrum et cum aceto panaces aeque proficiunt. Costumque et casia et cinnamomum recte per potionem adsumuntur.</p>
<span class="br"></span><span class="lineNumber">8</span><span class="br"></span><p>Adversus chelydri vero ictum panaces aut laser, quod sit scrip. III S.<a class="footnoteLink" href="#note_LCL304_120_1" id="target_note_LCL304_120_1"><sup>1</sup></a> [∗I], vel porri sucus cum hemina vini sumendus est, et edenda multa satureia. Imponendum autem super vulnus stercus caprinum ex aceto coctum, aut ex eodem hordiacia farina, aut ruta vel nepeta cum sale contrita melle adiecto. Quod in eo quoque vulnere, quod cerastes fecit, aeque valet.</p>
<span class="br"></span><span class="lineNumber">9</span><span class="br"></span><p>Ubi vero phalangium nocuit, praeter eam curationem, quae manu redditur, saepe homo demittendus in solium est; dandusque ei murrae et uvae taminiae par modus ex passi hemina; vel radiculae semen aut lolii radix ex vino; et super vulnus furfures ex aceto coctae; imperandumque, ut is conquiescat.</p>
<span class="br"></span><span class="lineNumber">10</span><span class="br"></span><p>Verum haec genera serpentium et peregrina et aliquanto magis pestifera sunt, maximeque aestuosis locis gignuntur. Italia frigidioresque regiones hac quoque parte salubritatem habent, quod minus terribiles angues edunt. Adversus quos satis proficit herba Vettonica vel Cantabrica vel centaurios vel argimonia vel trixago vel personina vel marinae pastinacae, vel singulae binaeve tritae et cum vino potui datae . . .<a class="footnoteLink" href="#note_LCL304_120_2" id="target_note_LCL304_120_2"><sup>2</sup></a> sunt et super vulnus impositae. Illud ignorari non oportet, omnis serpentis ictum et ieiuni et ieiuno magis nocere; ideoque perniciosissimae

 
</p></section><notes><section class="footnotes"><ul><li class="note" id="note_LCL304_120_1"><a class="footnoteCrossrefLink" href="#target_note_LCL304_120_1" title="Click to highlight in text"><sup class="lineRef">1</sup><span class="italic">Marx brackets</span> ∗ I (<span class="italic">one denarius, i.e.</span> 3½<img alt="3.5" src="/view/c0068/figures/c0068-01.png"/> <span class="italic">scruples, or</span> 4 <span class="italic">grammes</span>) <span class="italic">as a gloss; Targa rejects the whole sentence</span> quod sit . . . ∗ I.</a></li><script type="text/javascript">document.getElementById('note_LCL304_120_1').style.display = "none";</script><li class="note" id="note_LCL304_120_2"><a class="footnoteCrossrefLink" href="#target_note_LCL304_120_2" title="Click to highlight in text"><sup class="lineRef">2</sup><span class="italic">Marx inserts</span>: datae &lt;vel eodem modo contritae protinus et terra evulsae&gt;, ‘<span class="italic">or pounded in the same way as soon as they have been dug out of the ground.’</span></a></li><script type="text/javascript">document.getElementById('note_LCL304_120_2').style.display = "none";</script></ul></section></notes></section>