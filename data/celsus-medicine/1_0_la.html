<section class="div1 language" lang="la"><header><hgroup><h1>Celsus</h1></hgroup></header>
<h1><span class="ac">A. Cornelii Celsi<span class="linebreak"></span>
De Medicina</span></h1>
<section class="div2">
<h2><span class="ac">Prooemium</span></h2>
<p><span class="sc">Ut</span> alimenta sanis corporibus agricultura, sic sanitatem aegris Medicina promittit.
Haec nusquam quidem non est., siquidem etiam inperitissimae
gentes herbas aliaque promta in auxilium vulnerum
<span class="br"></span><span class="lineNumber">2</span><span class="br"></span>morborumque noverunt. Verum tamen apud Graecos aliquanto magis quam in ceteris nationibus exculta est, ac ne apud hos quidem a prima origine, sed paucis ante nos saeculis. Ut pote cum vetustissimus auctor Aesculapius celebretur, qui quoniam adhuc rudem et vulgarem hanc scientiam paulo subtilius
<span class="br"></span><span class="lineNumber">3</span><span class="br"></span>excoluit, in deorum numerum receptus est. Huius deinde duo filii Podalirius et Machaon bello Troiano ducem Agamemnonem secuti non mediocrem opem commilitonibus suis attulerunt; quos tamen Homerus non in pestilentia neque in variis generibus morborum aliquid adtulisse auxilii, sed vulneribus tantummodo ferro et medicamentis mederi solitos esse proposuit.
<span class="br"></span><span class="lineNumber">4</span><span class="br"></span>Ex quo apparet has partes medicinae solas ab iis esse tentatas, easque esse vetustissimas. Eodem




</p></section><notes></notes></section>