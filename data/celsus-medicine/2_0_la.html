<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

vero auctore disci potest morbos tum ad iram deorum inmortalium relatos esse, et ab iisdem opem posci solitam verique simile est inter<a class="footnoteLink" href="#note_LCL292_4_1" id="target_note_LCL292_4_1"><sup>1</sup></a> nulla auxilia adversae valetudinis, plerumque tamen eam bonam contigisse ob bonos mores, quos neque desidia neque
<span class="br"></span><span class="lineNumber">5</span><span class="br"></span>luxuria vitiarant; siquidem haec duo corpora prius in Graecia, deinde apud nos adflixerunt ideoque multiplex ista medicina, neque olim neque apud alias gentes necessaria, vix aliquos ex nobis ad senectutis principia perducit.</p>
<p>Ergo etiam post eos, de quibus rettuli, nulli clari viri medicinam exercuerunt, donec maiore studio
<span class="br"></span><span class="lineNumber">6</span><span class="br"></span>litterarum disciplina agitari coepit; quae ut animo praecipue omnium necessaria, sic corpori inimica est. Primoque medendi scientia sapientiae pars habebatur,
ut et morborum curatio et rerum naturae
<span class="br"></span><span class="lineNumber">7</span><span class="br"></span>contemplatio sub iisdem auctoribus nata sit: scilicet iis hanc maxime requirentibus, qui corporum suorum robora inquieta<a class="footnoteLink" href="#note_LCL292_4_2" id="target_note_LCL292_4_2"><sup>2</sup></a> cogitatione nocturnaque vigilia minuerant. Ideoque multos ex sapientiae professoribus
peritos eius fuisse accipimus, clarissimos vero ex iis Pythagoran et Enpedoclen et Democritum.
<span class="br"></span><span class="lineNumber">8</span><span class="br"></span>Huius autem, ut quidam crediderunt, discipulus Hippocrates Cous, primus ex omnibus memoria dignus, a studio sapientiae disciplinam hanc separavit, vir et arte et facundia insignis. Post quem Diocles




</p></section><notes><section class="footnotes"><ul><li class="note" id="note_LCL292_4_1"><a class="footnoteCrossrefLink" href="#target_note_LCL292_4_1" title="Click to highlight in text"><sup class="lineRef">1</sup><span class="italic">Marx notes that the text is corrupt and suggests</span> interisse quidem tum morbis plurimos, cum fuerint nulla auxilia etc. . . . “<span class="italic">it is probable that then most perished from their diseases, since there were no aids against bad health.</span>”</a></li><script type="text/javascript">document.getElementById('note_LCL292_4_1').style.display = "none";</script><li class="note" id="note_LCL292_4_2"><a class="footnoteCrossrefLink" href="#target_note_LCL292_4_2" title="Click to highlight in text"><sup class="lineRef">2</sup>inquieta <span class="italic">one MS.</span> quieta <span class="italic">Marx, following the majority.</span></a></li><script type="text/javascript">document.getElementById('note_LCL292_4_2').style.display = "none";</script></ul></section></notes></section>