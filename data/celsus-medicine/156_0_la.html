<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

subsistendum, inponendumque praecordiis quod simul et reprimat et molliat.</p>
<p><span class="bold">21.</span> Sed hic quidem acutus est morbus. Longus vero fieri potest eorum, quos aqua inter cutem male habet, nisi primis diebus discussus est: hydropa Graeci vocant. Atque eius tres species sunt. Nam modo ventre vehementer intento creber intus ex motu spiritus sonus est; modo corpus inaequale est tumoribus aliter aliterque per totum id orientibus; modo intus in unum aqua contrahitur et moto corpore
<span class="br"></span><span class="lineNumber">2</span><span class="br"></span>ita movetur, ut impetus eius conspici possit. Primum τυμπανείτην, secundum λευκοφλεγματίαν vel ὑπὸ σάρκα, tertium ἀσκέιτην Graeci nominarunt. Communis tamen omnium est umoris nimia abundantia, ob quam ne ulcera quidem in his aegris facile sanescunt. Saepe vero hoc malum per se incipit, saepe alteri vetusto morbo maximeque quartanae supervenit. Facilius in servis quam in liberis tollitur, quia, cum desideret famem, sitim, mille alia taedia longamque patientiam, promptius iis succurritur, qui facile coguntur, quam
<span class="br"></span><span class="lineNumber">3</span><span class="br"></span>quibus inutilis libertas est. Sed ne ii quidem, qui sub alio sunt, si ex toto sibi temperare non possunt, ad salutem perducuntur. Ideoque . . .<a class="footnoteLink" href="#note_LCL292_312_1" id="target_note_LCL292_312_1"><sup>1</sup></a> non ignobilis medicus, Chrysippi discipulus, apud Antigonum regem, amicum quendam eius, notae intemperantiae, mediocriter eo morbo inplicitum, negavit posse



</p></section><notes><section class="footnotes"><ul><li class="note" id="note_LCL292_312_1"><a class="footnoteCrossrefLink" href="#target_note_LCL292_312_1" title="Click to highlight in text"><sup class="lineRef">1</sup><span class="italic">A name has probably fallen out here. Marx suggests</span> Zeno (<span class="italic">who wrole a treatise on medicaments, cf. Celsus V. Proem.</span> 4) <span class="italic">or</span> Meno (<span class="italic">a pupil of Aristotle and author of a work Iatrika</span>).</a></li><script type="text/javascript">document.getElementById('note_LCL292_312_1').style.display = "none";</script></ul></section></notes></section>