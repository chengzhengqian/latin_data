<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
inponendumque ceratum. Si suppuratio se ostendet, diutius eo vapore utendum erit, et continendum ore calidum mulsum, in quo ficus decocta sit; idque subcrudum incidendum, ne, si diutius ibi pus <span class="br"></span><span class="lineNumber">3</span><span class="br"></span> remanserit, os laedat. Quod si maior is tumor est, commodius totum exciditur, sic ut ex utraque parte dens liberetur. Pure exempto si levis plaga est, satis est ore calidam aquam continere, extrinsecus fovere eodem vapore; si maior est, lenticulae cremore uti iisdemque medicamentis, quibus cetera ulcera oris curantur. Alia quoque ulcera in gingivis plerumque oriuntur, quibus eadem quae in reliquo ore succurrunt; maxime tamen mandere ligustrum oportet, sucumque <span class="br"></span><span class="lineNumber">4</span><span class="br"></span> eum ore continere. Fit etiam interdum, ut gingivae ulcere, sive parulis fuit sive non fuit, diutius pus feratur; quod aut dente corrupto, aut fracto vel<a class="footnoteLink" href="#note_LCL304_260_1" id="target_note_LCL304_260_1"><sup>1</sup></a> . . . aliterque vitiato osse; maximeque id per fissum evenire consuevit. Ubi incidit, locus aperiendus, dens eximendus; testa ossis, si qua excessit, recipienda est; si quid vitiosi est, radendum. Post quae quid fieri debeat, supra (<span class="italic">cap.</span> XI) in aliorum ulcerum curatione conprehensum est. Si vero a dentibus gingivae recedunt, eaedem antherae succurrunt. Utile est etiam pira aut mala non permatura mandere, et ore eum umorem continere. Idemque praestare non acre acetum in ore retentum potest.</p>
</section><notes><section class="footnotes"><ul><li class="note" id="note_LCL304_260_1"><a class="footnoteCrossrefLink" href="#target_note_LCL304_260_1" title="Click to highlight in text"><sup class="lineRef">1</sup><span class="italic">Marx supplies</span> laeso oritur <span class="italic">after</span> vel, <span class="italic">and this is translated. V. d. Linden deletes</span> quod.</a></li><script type="text/javascript">document.getElementById('note_LCL304_260_1').style.display = "none";</script></ul></section></notes></section>