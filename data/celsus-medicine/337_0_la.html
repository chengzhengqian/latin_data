<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">21</span><span class="br"></span><p>Id quoque eiusdem, quod sphaerion nominabat, eodem valet: lapidis haematitis eloti P. ∗ I =; piperis grana sex; cadmiae elotae, murrae, papaveris lacrimae, singulorum P. ∗ II; croci P. ∗ IIII; cummis P. ∗ VIII. Quae cum vino Aminaeo conterantur.</p>
<span class="br"></span><span class="lineNumber">22</span><span class="br"></span><p>Liquidum autem medicamentum ad idem conponebat, in quo erant haec: aeruginis P. ∗ =; misy conbusti, atramenti sutori, cinnamomi, singulorum P. ∗ I; croci, nardi, papaveris lacrimae, singulorum P. ∗ I =; murrae P. ∗ II; aeris combusti P. ∗ III; cineris ex odoribus P. ∗ IIII; piperis grana XV. Haec ex vino austero teruntur, deinde cum passi tribus heminis decocuntur, donec corpus unum sit; idque medicamentum vetustate efficacius fit.</p>
<span class="br"></span><span class="lineNumber">23</span><span class="br"></span><p>Cava vero ulcera commodissime implent ex iis, quae supra posita sunt, sphaerion et id, quod Philalethus vocatur. Idem sphaerion vetustis ulceribus et vix ad cicatrices venientibus optime succurrit.</p>
<span class="br"></span><span class="lineNumber">24</span><span class="br"></span><p>Est etiam collyrium, quod, cum ad plura valeat. plurimum tamen proficere in ulceribus videtur. Refertur ad Hermonem auctorem. Habet piperis longi P. ∗ I =; albi P. ∗ —; cinnamomi, costi, singulorum P. ∗ I; atramenti sutori, nardi, casiae, castorei, singulorum P. ∗ II’, gallae P. ∗ V; murrae, croci, turis, Lyci, cerussae, singulorum P. ∗ VIII; papaveris lacrimae P. ∗ XII; aloes, aeris combusti, cadmiae, singulorum P. ∗ XVI; acaciae, stibis, cummis, singulorum P. ∗ XXV.</p>
<span class="br"></span><span class="lineNumber">25</span><span class="br"></span><p>Factae vero ex ulceribus cicatrices duobus vitiis periclitantur, ne aut cavae aut crassae sint. Si <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_212_a"><a class="footnoteCrossrefLink" href="#target_note_LCL304_212_a" title="Click to highlight in text"><sup class="lineRef">a</sup>From its shape which was that of a ball (σφαῖρα): see also V. 6. 23, 25, 26, 28.</a></li><script type="text/javascript">document.getElementById('note_LCL304_212_a').style.display = "none";</script></ul></section></notes></section>