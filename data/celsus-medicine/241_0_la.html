<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ubi id maturum est, cutem rumpit, ad cicatricem perducit. Prodest impositum minutis maioribusque abscessibus, item articulis ideoque et coxis et pedibus dolentibus: item, si quid in corpore conlisum est, reficit; praecordia quoque dura et inflata emollit, ossa extrahit, ad omnia denique valet, quae adiuvare <span class="br"></span><span class="lineNumber">B</span><span class="br"></span> calor potest. Id habet cerae P. ∗ I; visci, sycamini, quam alias sycomorum vocant, lacrimae, singulorum P. ∗ I; piperis et rotundi et longi, Hammoniaci thymiamatis, bdelli, iridis Illyricae, cardamomi, amomi, xylobalsami, turis masculi, murrae, resinae aridae, singulorum P. ∗ X; pyrethri, cocci Cnidi, spumae nitri, salis Hammoniaci, aristolociae Creticae, radicis ex cucumere agresti, resinae terebenthinae liquidae, singulorum P. ∗ XX. Quibus adicitur unguenti irini, quantum satis est ad ea mollienda atque cogenda.</p>
<span class="br"></span><span class="lineNumber">8</span><span class="br"></span><p>Praecipuum vero est ad resolvenda, quae astricta sunt, mollienda, quae dura sunt, digerenda, quae coeunt, id, quod ad Polyarchum auctorem refertur. Habet iunci quadrati, cardamomi, turis fuliginis, amomi, cerae, resinae liquidae pares portiones.</p>
<span class="br"></span><span class="lineNumber">9</span><span class="br"></span><p>Aliud ad eadem Nilei: croci magmatis, quod quasi recrementum eius est, P. ∗ IIII; Hammoniaci thymiamatis, cerae, singulorum P. ∗ XX. Ex quibus duo priora ex aceto teruntur, cera cum rosa liquatur, et tum omnia iunguntur.</p>
<span class="br"></span><span class="lineNumber">10</span><span class="br"></span><p>Proprie etiam dura emollit id, quod Moschi esse dicitur. Habet galbani unciam; turis fuliginis P. =; cerae, Hammoniaci thymiamatis trientes; picis aridae P. II; aceti heminas tres.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL304_20_a"><a class="footnoteCrossrefLink" href="#target_note_LCL304_20_a" title="Click to highlight in text"><sup class="lineRef">a</sup>The residuum of saffron, after extracting the oil.</a></li><script type="text/javascript">document.getElementById('note_LCL304_20_a').style.display = "none";</script><li class="note" id="note_LCL304_20_b"><a class="footnoteCrossrefLink" href="#target_note_LCL304_20_b" title="Click to highlight in text"><sup class="lineRef">b</sup>Galen, <span class="italic">De Comp. Med.</span>, XIII. 182.</a></li><script type="text/javascript">document.getElementById('note_LCL304_20_b').style.display = "none";</script></ul></section></notes></section>