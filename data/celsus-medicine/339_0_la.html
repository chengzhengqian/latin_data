<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
interdum maior, interdum levior. Nonnumquam etiam ex aspritudine lippitudo fit, ipsam deinde aspritudinem auget, fitque ea alias brevis, in aliis longa et quae vix umquam finiatur.—In hoc genere valetudinis quidam crassas durasque palpebras et ficulneo folio et asperato specillo et interdum scalpello eradunt, versasque cotidie medicamentis suffricant; quae neque nisi in magna vetustaque aspritudine neque saepe facienda sunt: nam melius eodem ratione victus et idoneis medicamentis pervenitur. <span class="br"></span><span class="lineNumber">B</span><span class="br"></span> Ergo exercitationibus utemur et balneo frequentiore, multaque . . .<a class="footnoteLink" href="#note_LCL304_216_1" id="target_note_LCL304_216_1"><sup>1</sup></a> oculorum aqua calida fovebimus; cibos autem sumemus acres et extenuantis, medicamentum id, quod Caesarianum vocatur. Habet atramenti sutori P. ∗ I —; misy P. ∗ I =; piperis albi P. ∗ = =; papaveris lacrimae, cummis, singulorum P. ∗ II; cadmiae elotae P. ∗ IIII; stibis P. ∗ VI; satisque constat hoc collyrium adversus omne genus oculorum valetudinis idoneum esse, exceptis is, quae lenibus nutriuntur.</p>
<span class="br"></span><span class="lineNumber">28</span><span class="br"></span><p>Id quoque, quod Hieracis nominatur, ad aspritudinem potest. Habet murrae P. ∗ I; Hammoniaci thymiamatis P. ∗ II; aeruginis rasae P. ∗ IIII. Ad idem idoneum est etiam id, quod Canopitae est et, quod zmilion vocatur, et id, quod pyxinum et id, quod sphaerion. Si conposita medicamenta non adsunt, felle caprino vel quam optimo melle satis commode aspritudo curatur.</p>
<span class="br"></span><span class="lineNumber">29</span><span class="br"></span><p>Est etiam genus aridae lippitudinis: xeropthalmian Graeci appellant. Neque tument neque fluunt oculi,
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_216_1"><a class="footnoteCrossrefLink" href="#target_note_LCL304_216_1" title="Click to highlight in text"><sup class="lineRef">1</sup><span class="italic">Marx proposed to insert</span> oras <span class="italic">as translated.</span></a></li><script type="text/javascript">document.getElementById('note_LCL304_216_1').style.display = "none";</script><li class="note" id="note_LCL304_216_a"><a class="footnoteCrossrefLink" href="#target_note_LCL304_216_a" title="Click to highlight in text"><sup class="lineRef">a</sup><span class="italic">i.e.</span> chronic conjunctivitis.</a></li><script type="text/javascript">document.getElementById('note_LCL304_216_a').style.display = "none";</script></ul></section></notes></section>