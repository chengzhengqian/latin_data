<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
summae circumdata in latera quoque caput moveri sinit. Tertia eodem modo secundam excipit; ex <span class="br"></span><span class="lineNumber">13</span><span class="br"></span> quo facilis cervici mobilitas est. Ac ne sustineri quidem caput posset, nisi utrimque recti valentesque nervi collum continerent, quos τένοντας Graeci appellant; siquidem horum inter omnes flexus alter semper intentus ultra prolabi superiora non patitur. Iamque vertebra tertia tubercula, quae inferiori inserantur, exigit: ceterae processibus deorsum spectantibus in inferiores insinuantur, ac per sinus, quos utrimque habent, superiores accipiunt, multisque <span class="br"></span><span class="lineNumber">14</span><span class="br"></span> nervis et multa cartilagine continentur. Ac sic, uno flexu modico in promptum dato, ceteris negatis, homo et rectus insistit, et aliquid ad necessaria opera curvatur.</p>
<p>Infra cervicem vero summa costa contra umerum sita est; inde VI inferiores usque ad imum pectus perveniunt; eaeque primis partibus rotundae et leniter quasi capitulatae vertebrarum transverses processibus et ipsis quoque paulum sinuatis inhaerent; inde latescunt et in exteriorem partem recurvatae paulatim in cartilaginem degenerant; eaque parte rursus in interiora leniter flexae committuntur <span class="br"></span><span class="lineNumber">15</span><span class="br"></span> cum osse pectoris. Quod valens et durum a faucibus incipit, ab utroque latere lunatum et a praecordiis iam ipsum quoque cartilagine mollitum terminatur: sub costis vero prioribus, quinque, quas νόθας Graeci nommant, breves tenuioresque atque ipsae quoque <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_482_a"><a class="footnoteCrossrefLink" href="#target_note_LCL336_482_a" title="Click to highlight in text"><sup class="lineRef">a</sup>Stretchers. See Hippocrates <span class="sc">iii</span>. 288 (<span class="italic">Joints</span>, XLV.).</a></li><script type="text/javascript">document.getElementById('note_LCL336_482_a').style.display = "none";</script></ul></section></notes></section>