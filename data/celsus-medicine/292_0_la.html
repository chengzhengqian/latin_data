<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
sunt cum incubant, utilissimumque est, ubi ex anguibus metus est, non ante procedi quam quis aliquid adsumpsit.</p>
<span class="br"></span><span class="lineNumber">11</span><span class="br"></span><p>Non tam ex facili is opitulari est, qui venenum vel in cibo vel in potione sumpserunt, primum quia non protinus sentiunt, ut ab angue icti; ita ne succurrere quidem statim sibi possunt; deinde quia noxa non a cute sed ab interioribus partibus incipit. Commodissimum est tamen, ubi primum sensit aliquis, protinus oleo multo epoto vomere; deinde ubi praecordia exhausit, bibere antidotum: si id non est, vel merum vinum.</p>
<span class="br"></span><span class="lineNumber">12</span><span class="br"></span><p>Sunt tamen quaedam remedia propria adversus quaedam venena, maximeque leviora. Nam si cantharidas aliquis ebibit, panaces cum . . .<a class="footnoteLink" href="#note_LCL304_122_1" id="target_note_LCL304_122_1"><sup>1</sup></a> contusa vel galbanum vino adiecto dari, vel lac per se debet. <span class="br"></span><span class="lineNumber">B</span><span class="br"></span> Si cicutam, vinum merum calidum cum ruta quam plurimum ingerendum est; deinde is vomere cogendus; posteaque laser ex vino dandum: isque, si febre vacat, in calidum balneum mittendus; si non vacat, unguendus ex calfacientibus est. Post quae quies ei necessaria est.</p>
<p>Si hyoscyamum, fervens mulsum bibendum est, aut quodlibet lac, maxime tamen asininum.</p>
<p>Si cerussam, ius malvae vel ius glandis ex vino contritae maxime prosunt.</p>
<p><span class="br"></span><span class="lineNumber">C</span><span class="br"></span> Si sanguisuga epota est, acetum cum sale bibendum est. Si lac intus coiit, aut passum aut coagulum aut cum aceto laser.</p>
<p>Si fungos inutiles quis adsumpsit, radicula aut<a class="footnoteLink" href="#note_LCL304_122_2" id="target_note_LCL304_122_2"><sup>2</sup></a>
</p></section><notes><section class="footnotes"><ul><li class="note" id="note_LCL304_122_1"><a class="footnoteCrossrefLink" href="#target_note_LCL304_122_1" title="Click to highlight in text"><sup class="lineRef">1</sup>cum lacte <span class="italic">supplied by Edd.</span></a></li><script type="text/javascript">document.getElementById('note_LCL304_122_1').style.display = "none";</script><li class="note" id="note_LCL304_122_2"><a class="footnoteCrossrefLink" href="#target_note_LCL304_122_2" title="Click to highlight in text"><sup class="lineRef">2</sup><span class="italic">The text is corrupt. Marx suggests</span>: radicula aut &lt;portulaca aut per se&gt; aut cum sale, <span class="italic">etc., and this is translated. Daremberg, comparing Pliny, N.II.</span> XX. 20. 81: radicula aut e posca, aut cum sale et aceto, edenda est.</a></li><script type="text/javascript">document.getElementById('note_LCL304_122_2').style.display = "none";</script></ul></section></notes></section>