<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

multa valentique frictione opus est: nam neque totum corpus infirmari cito per partem potest, et opus est quam plurimum materiae digeri, sive id ipsum membrum sive per id aliud levamus. At ubi totius corporis inbecillitas hanc curationem per totum
id exigit, brevior esse debet et lenior, ut tantummodo
summam cutem emolliat, quo facilius capax ex
<span class="br"></span><span class="lineNumber">11</span><span class="br"></span>recenti cibo novae materiae fiat. In malis iam aegrum esse, ubi exterior pars corporis friget, interior
cum siti calet, supra (II. 6, 7) posui. Sed tunc quoque unicum in frictione praesidium est; quae si calorem in cutem evocavit, potest alicui medicinae locum facere.</p>
<p><span class="bold">15.</span> Gestatio quoque longis et iam inclinatis morbis aptissima est; utilisque est et iis corporibus, quae iam ex toto febre carent sed adhuc exerceri per se non possunt, et iis, quibus lentae morborum reliquiae
remanent neque aliter eliduntur. Asclepiades
etiam in recenti vehementique praecipueque ardente febre ad discutiendam eam gestatione dixit
<span class="br"></span><span class="lineNumber">2</span><span class="br"></span>utendum. Sed id periculose fit, meliusque quiete eiusmodi
impetus sustinetur. Si quis tamen experiri volet, sic experiatur: si lingua non erit aspera, si nullus tumor, nulla durities, nullus dolor visceribus aut capiti aut praecordiis suberit. Et ex toto numquam
gestari corpus dolens debet, sive id in toto sive in parte est, nisi tamen solis nervis dolentibus, neque




</p></section><notes></notes></section>