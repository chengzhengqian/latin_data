<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
esse, unius deinde denarii pondus dividi a me in sex partes, id est sextantes, ut idem in sextante denarii habeam, quod Graeci habent in eo, quem obolon appellant. Id ad nostra pondera relatum paulo plus dimidio scripulo facit. <span class="br"></span><span class="lineNumber">2</span><span class="br"></span> Malagmata vero atque emplastra pastillique, quos trochiscos Graeci vocant, cum plurima eadem habeant, differunt eo, quod malagmata maxime ex odoribus<a class="footnoteLink" href="#note_LCL304_14_1a" id="target_note_LCL304_14_1a"><sup>1</sup></a> eorumque etiam surculis, emplastra pastillique magis ex quibusdam metallicis fiunt; deinde malagmata contusa abunde mollescunt: nam super integram cutem iniciuntur: laboriose vero conteruntur ea, ex quibus emplastra pastillique fiunt, ne <span class="br"></span><span class="lineNumber">B</span><span class="br"></span> laedant vulnera, cum inposita sunt. Inter emplastrum autem et pastillum hoc interest, quod emplastrum utique liquati aliquid accipit, in pastillo tantum arida medicamenta aliquo umore iunguntur. Tum emplastrum hoc modo fit: arida medicamenta per se teruntur, deinde mixtis iis instillatur aut acetum aut si quis alius non pinguis umor accessurus est, et ea rursus ex eo teruntur. Ea vero, quae liquari possunt, ad ignem simul liquantur, et si quid <span class="br"></span><span class="lineNumber">C</span><span class="br"></span> olei misceri debet, tum infunditur. Interdum etiam aridum aliquod ex oleo prius coquitur: ubi facta sunt, quae separatim fieri debuerunt, in unum omnia miscentur. At pastilli haec ratio est: arida medicamenta

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_14_1a"><a class="footnoteCrossrefLink" href="#target_note_LCL304_14_1a" title="Click to highlight in text"><sup class="lineRef">1</sup><span class="italic">There is a variant reading</span> floribus. ball or disc-shaped pill or tabloid which could be swallowed or applied externally.</a></li><script type="text/javascript">document.getElementById('note_LCL304_14_1a').style.display = "none";</script><li class="note" id="note_LCL304_14_a"><a class="footnoteCrossrefLink" href="#target_note_LCL304_14_a" title="Click to highlight in text"><sup class="lineRef">a</sup>For the approximate conversion of the weights and measures to the metric system and for a list of symbols and fractions, see Introduction to vol. II.</a></li><script type="text/javascript">document.getElementById('note_LCL304_14_a').style.display = "none";</script><li class="note" id="note_LCL304_14_b"><a class="footnoteCrossrefLink" href="#target_note_LCL304_14_b" title="Click to highlight in text"><sup class="lineRef">b</sup>Malagma (μαλάσσειυ to soften), a poultice; emplastrum (ἔμπλαστου sc. φάρμακου), a plaster; pastillum (τροχίσκος), a</a></li><script type="text/javascript">document.getElementById('note_LCL304_14_b').style.display = "none";</script></ul></section></notes></section>