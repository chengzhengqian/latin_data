<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

pituitam acidam effudit, utique sumere cibum, sed adsueto leviorem: si sine vomitu nausea fuerit, vel
<span class="br"></span><span class="lineNumber">12</span><span class="br"></span>abstinere vel post cibum vomere. Qui vero toto die vel in vehiculo vel in spectaculis sedit, huic nihil currendum sed lente ambulandum est. Lenta quoque in balineo mora, dein cena exigua prodesse consuerunt. Si quis in balineo aestuat, reficit hunc ore exceptum et in eo retentum acetum; si id non est, eodem modo frigida aqua sumpta.</p>
<span class="br"></span><span class="lineNumber">13</span><span class="br"></span><p>Ante omnia autem norit quisque naturam sui corporis, quoniam alii graciles, alii obessi sunt, alii calidi, alii frigidiores, alii umidi, alii sicci; alios adstricta, alios resoluta alvus exercet. Raro quisquam
non aliquam partem corporis inbecillam habet.
<span class="br"></span><span class="lineNumber">14</span><span class="br"></span>Tenuis vero homo inplere se debet, plenus extenuare; calidus refrigerare, frigidus calefacere; madens siccare, siccus madefacere; itemque alvum firmare is, cui fusa, solvere is, cui adstricta est: succurrendumque
semper parti maxime laboranti est.</p>
<span class="br"></span><span class="lineNumber">15</span><span class="br"></span><p>Implet autem corpus modica exercitatio, frequentior quies, unctio et, si post prandium est, balineum; contracta alvus, modicum frigus hieme, somnus et plenus et non nimis longus, molle cubile, animi securitas,
adsumpta per cibos et potiones maxime dulcia et pinguia; cibus et frequentior et quantus plenissimus
<span class="br"></span><span class="lineNumber">16</span><span class="br"></span>potest concoqui. Extenuat corpus aqua calida, si quis in ea descendit, magisque si salsa est; ieiuno balineum, inurens sol ut omnis calor, cura, vigilia;
</p></section><notes></notes></section>