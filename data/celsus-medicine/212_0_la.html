<section class="div1 language" lang="la"><header><hgroup><h1>Celsus</h1></hgroup></header><section class="div2">
<p><span class="bold">19</span> (XII). Sed hic quidem morbus et acutus est, et inter intestina stomachumque versatur sic, ut cuius potissimum partis sit, non facile dici possit. In ipsius vero ventriculi porta consistit is, qui<a class="footnoteLink" href="#note_LCL292_424_1" id="target_note_LCL292_424_1"><sup>1</sup></a> . . . et longus esse consuevit: coeliacus a Graecis nominatur. Sub hoc venter indurescit, dolorque eius est; alvus nihil reddit, ac ne spiritum quidem transmittit; extremae partes frigescunt; difficulter spiritus redditur.â€”Commodissimum
<span class="br"></span><span class="lineNumber">2</span><span class="br"></span>est inter initia calida<a class="footnoteLink" href="#note_LCL292_424_2" id="target_note_LCL292_424_2"><sup>2</sup></a> . . . et cataplasmata toto ventri imponere, ut dolorem leniant, post cibum vomere, atque ita ventrem exinanire; proxumis deinde diebus cucurbitulas sine ferro ventri et coxis admovere; ventrem ipsum liquare, dato lacte et vino salso frigido; si tempus anni patitur, etiam viridibus ficis, sic tamen, ne quis aut cibus aut umor universus detur sed paulatim.
<span class="br"></span><span class="lineNumber">3</span><span class="br"></span>Ergo per intervalla temporis sat est cyathos binos ternosve sumere, et cibum pro portione huius; commodeque facit cyatho lactis cyathus aquae mixtus et sic datus; cibique inflantes et acres utiliores sunt, adeo ut lacti quoque recte contritum alium adiciatur. Procedente vero tempore opus est gestari, maximeque navigare; perfricari ter aut quater die, sic ut nitrum oleo adiciatur; perfundi aqua calida post cibum; deinde sinapi imponere per omnia membra, excepto capite, donec adrodatur et rubeat maximeque
<span class="br"></span><span class="lineNumber">4</span><span class="br"></span>si corpus durum et virile est. Paulatim deinde faciendus est transitus ad ea, quae ventrem conprimunt. Assa caro danda valens, et quae non facile corrumpatur: potui vero pluvialis aqua decocta, sed


</p></section><notes><section class="footnotes"><ul><li class="note" id="note_LCL292_424_1"><a class="footnoteCrossrefLink" href="#target_note_LCL292_424_1" title="Click to highlight in text"><sup class="lineRef">1</sup><span class="italic">M. inserts</span> et acutus est <span class="italic">after</span> qui (<span class="italic">cf.</span> 15. 1), <span class="italic">and this is translated.</span></a></li><script type="text/javascript">document.getElementById('note_LCL292_424_1').style.display = "none";</script><li class="note" id="note_LCL292_424_2"><a class="footnoteCrossrefLink" href="#target_note_LCL292_424_2" title="Click to highlight in text"><sup class="lineRef">2</sup><span class="italic">Marx inserts</span> fomenta <span class="italic">after</span> calida, <span class="italic">and this is translated.</span></a></li><script type="text/javascript">document.getElementById('note_LCL292_424_2').style.display = "none";</script></ul></section></notes></section>