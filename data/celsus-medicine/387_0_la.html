<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
folii fiat, quo facilius sanescat: idque perpetuum est, ubicumque medicus et quacumque causa cutem <span class="br"></span><span class="lineNumber">7</span><span class="br"></span> excidit. Pure effuso, in alis vel inguinibus, linamento opus non est sed spongia ex vino inponenda est. In ceteris partibus, si aeque linamenta supervacua sunt, purgationis causa paulum mellis infundendum, deinde glutinantia super danda: si illa necessaria sunt, super ea quoque similiter dari spongia eodem modo ex vino expressa debet. Quando autem linamentis opus sit, quando non sit, alias (V. 28. 11 E) dictum est. Cetera eadem incisa suppuratione facienda sunt, quae, ubi per medicamenta rupta est, facienda esse proposui (V. 28. 11 D <span class="italic">seqq</span>.).</p>
<p>3. Protinus autem quantum curatio efficiat, quantunque aut sperari aut timeri debeat, ex quibusdam signis intellegi potest, fereque isdem, quae in volneribus exposita sunt (V. 26. 26). Nam bona signa sunt somnum capere, facile spirare, siti non confici, cibum non fastidire: si febricula fuit, ea vacare; itemque habere pus album leve, non foedi odoris. Mala sunt vigilia, spiritus gravitas, sitis, cibi fastidium, febris, pus nigrum aut faeculentum et foedi <span class="br"></span><span class="lineNumber">2</span><span class="br"></span> odoris. Item procedente curatione eruptio sanguinis, aut si, antequam sinus carne impleatur, orae carnosae fiunt, illa quoque ipsa carne hebete nec firma. Deficere tamen animam vel ipsa curatione vel postea pessimum omnium est. Quin etiam morbus ipse sive subito solutus est, deinde suppuratio exorta est, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_304_a"><a class="footnoteCrossrefLink" href="#target_note_LCL336_304_a" title="Click to highlight in text"><sup class="lineRef">a</sup>V. 28. 11 E.</a></li><script type="text/javascript">document.getElementById('note_LCL336_304_a').style.display = "none";</script><li class="note inline" id="note_LCL336_304_b"><a class="footnoteCrossrefLink" href="#target_note_LCL336_304_b" title="Click to highlight in text"><sup class="lineRef">b</sup>V. 28 11 D.</a></li><script type="text/javascript">document.getElementById('note_LCL336_304_b').style.display = "none";</script><li class="note" id="note_LCL336_304_c"><a class="footnoteCrossrefLink" href="#target_note_LCL336_304_c" title="Click to highlight in text"><sup class="lineRef">c</sup>V. 28. 26. Hippocrates IV. 202 (<span class="italic">Aphor</span>. VII. 44).</a></li><script type="text/javascript">document.getElementById('note_LCL336_304_c').style.display = "none";</script></ul></section></notes></section>