<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

desinere ali corpus ac sic tabe consumi.â€”Huic generi inutilissimum balineum est: lectiones exercitationesque superioris partis necessariae, item unctiones frictionesque; his perfundi frigida atque in eadem natare, canalibus eiusdem subicere et stomachum ipsum et magis etiam a scapulis id, quod contra stomachum est, consistere in frigidis medicatisque fontibus, quales Cutiliarum Sumbruinarumque sunt, salutare est. Cibi quoque adsumendi sunt frigidi, qui potius difficulter coquuntur, quam facile vitiantur. Ergo plerique, qui nihil aliud concoquere possunt, bubulam coquunt. Ex quo colligi potest neque avem neque venationem neque piscem dari debere nisi
<span class="br"></span><span class="lineNumber">8</span><span class="br"></span>generis durioris. Potui quidem aptissimum est vinum frigidum, vel certe bene calidum meracum, potissimum Raeticum vel Allobrogicum aliudve, quod et austerum et resina conditum est: si id non est, quam asperrimum maximeque Signinum. Si cibus non continetur, danda aqua et eliciendus plenior vomitus est, iterumque dandus cibus; et tum admovendae duobus infra stomachum digitis cucurbitulae ibique duabus aut tribus horis continendae
<span class="br"></span><span class="lineNumber">9</span><span class="br"></span>sunt. Si simul et vomitus et dolor est, imponenda supra stomachum est lana sucida vel spongia ex aceto vel cataplasma, quod refrigeret. Perfricanda vero non diu sed vehementer brachia et crura et calfacienda. Si plus doloris est, infra<a class="footnoteLink" href="#note_LCL292_402_1" id="target_note_LCL292_402_1"><sup>1</sup></a> praecordia quattuor digitis cucurbitula utendum est, et protinus dandus panis ex posca frigida: si non continuit, post vomitum lene aliquid ex iis, quae



</p></section><notes><section class="footnotes"><ul><li class="note" id="note_LCL292_402_1"><a class="footnoteCrossrefLink" href="#target_note_LCL292_402_1" title="Click to highlight in text"><sup class="lineRef">1</sup><span class="italic">So Marx and other editors for ihe MSS.</span> in qua.</a></li><script type="text/javascript">document.getElementById('note_LCL292_402_1').style.display = "none";</script></ul></section></notes></section>