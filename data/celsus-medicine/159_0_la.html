<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

bidui et frictione usum, tertio die iam et febre et aqua liberato cibum et vinum dedisse memoriae prodidit.</p>
<span class="br"></span><span class="lineNumber">9</span><span class="br"></span><p>Hactenus communiter de omni specie praecipi<a class="footnoteLink" href="#note_LCL292_318_1" id="target_note_LCL292_318_1"><sup>1</sup></a> potest: si vehementius malum est, diducenda ratio curandi est. Ergo si inflatio et ex ea dolor creber est, utilis cotidianus aut altero quoque die post cibum vomitus est; fomentis siccis calidisque utendum est. Si per haec dolor non finitur, necessariae sunt sine ferro cucurbitulae: si ne per has quidem tormentum tollitur, incidenda cutis est; tum his utendum est. Ultimum auxilium est, si cucurbitulae nihil profuerunt,
per alvum infundere copiosam aquam calidam
<span class="br"></span><span class="lineNumber">10</span><span class="br"></span>eamque recipere. Quin etiam cotidie ter quaterque opus est uti frictione vehementi, cum oleo et quibusdam
calefacientibus. Sed in hac frictione a ventre abstinendum est: inponendum vero in eum crebrius sinapi, donec cutem erodat; ferramentisque candentibus pluribus locis venter exulcerandus est; servanda ulcera diutius. Utiliter etiam scilla cocta delinguitur; sed diu post has inflationes abstinendum est ab omnibus inflantibus.</p>
<span class="br"></span><span class="lineNumber">11</span><span class="br"></span><p>At si id vitium est, cui λευκοφλεγματία nomen
est, eas partes, quae tument, subicere soli oportet,
sed non nimium, ne febricula incidat. Si is vehementior
est, caput velandum est, utendumque
frictione, madefactis tantum manibus aqua, cui sal
et nitrum et olei paululum sit adiectum, sic ut aut
pueriles aut muliebres manus adhibeantur, quo
mollior earum tactus sit; idque, si vires patiuntur,

</p></section><notes><section class="footnotes"><ul><li class="note" id="note_LCL292_318_1"><a class="footnoteCrossrefLink" href="#target_note_LCL292_318_1" title="Click to highlight in text"><sup class="lineRef">1</sup><span class="italic">So v. d. Linden, followed by Daremberg and Marx for the</span> decipi, quae decipi <span class="italic">or</span> dioi <span class="italic">of the MSS.</span></a></li><script type="text/javascript">document.getElementById('note_LCL292_318_1').style.display = "none";</script></ul></section></notes></section>