<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

est, etiamsi in medio febris impetu, etiamsi in
<span class="br"></span><span class="lineNumber">6</span><span class="br"></span>cruditate adhibetur. Ideoque ubi sanguinem mitti opus est, si incisa vena praeceps periculum est, aut si in parte corporis etiamnum vitium est, huc potius confugiendum est, cum eo tamen, ut sciamus hic ut nullum periculum, ita levius praesidium esse, nec posse vehementi malo nisi aeque vehemens auxilium succurrere.</p>
<p><span class="bold">12. 1.</span> Deiectionem autem antiqui variis medicamentis
crebraque alvi ductione in omnibus paene morbis moliebantur; dabantque aut nigrum veratrum aut filiculam aut squamam aeris, quam λεπίδα χαλκοῦ Graeci vocant, aut lactucae marinae lac, cuius gutta pani adiecta abunde purgat, aut lac vel asininum aut bubulum, vel caprinum, eique salis paulum adiciebant, decoquebantque id et sublatis is, quae coierant, quod quasi serum supererat, bibere
<span class="marginNote left partNote">B</span>cogebant. Sed medicamenta stomachum fere laedunt:
alvus si vehementius fluit aut saepius ducitur, hominem infirmat. Ergo numquam in adversa valetudine
medicamentum eius rei causa recte datur, nisi ubi is morbus sine febre est, ut cum veratrum nigrum aut atra bile vexatis aut cum tristitia insanientibus
aut iis, quorum nervi parte aliqua resoluti
<span class="marginNote left partNote">C</span>sunt, datur. At ubi febres sunt, satius est eius rei causa cibos potionesque adsumere, qui simul et alant et ventrem molliant; suntque valetudinis genera, quibus ex lacte purgatio convenit.</p>
<p><span class="bold">12.</span> Plerumque vero alvus potius ducenda est; quod ab Asclepiade quoque sic temperatum, ut tamen
</p></section><notes></notes></section>