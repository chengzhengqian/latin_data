<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
iunci rotundi, aspalathi, xylobalsami, singulorum P. ∗ XXVIII; sebi P. ∗ I; unguenti irini cyathum.</p>
<span class="br"></span><span class="lineNumber">2</span><span class="br"></span><p>Alterum, quod euodes vocant, hoc modo fit: cerae P. = —; olei tantundem; resinae terebenthinae ad nucis iuglandis magnitudinem simul incocuntur; deinde infusa in mortario teruntur, instillaturque subinde quam optumi mellis acetabulum, tum irini unguenti et rosae terni cyathi.</p>
<span class="br"></span><span class="lineNumber">3</span><span class="br"></span><p>Enchrista autem Graeci vocant liquida, quae inlinuntur. Quale est, quod fit ad ulcera purganda et inplenda, maxime inter nervos, paribus portionibus inter se mixtis: buturi, medullae vitulinae, sebi vitulini, adipis anserinae, cerae, mellis, resinae terebenthinae, rosae, olei cicini. Quae separatim omnia liquantur, deinde liquida miscentur, et tum simul teruntur. Et hoc quidem magis purgat: magis vero emollit, si pro rosa cyprus infunditur.</p>
<span class="br"></span><span class="lineNumber">4</span><span class="br"></span><p>Et ad sacrum ignem: spumae argenti P. ∗ VI; cornu bubuli combusti P. ∗ XII conteruntur, adiciturque invicem vinum et id quod specialiter sil vocatur, et murteum donec utriusque terni cyathi coiciantur.</p>
<p>25. Catapotia quoque multa sunt, variisque de causis fiunt. Anodyna vocant, quae somno dolorem levant; quibus uti, nisi nimia necessitas urget, alienum est: sunt enim ex vehementibus medicamentis et stomacho alienis. Potest tamen etiam ad concoquendum, quod habet papaveris lacrimae, galbani, singulorum P. ∗ I; murrae, castorei, piperis, singulorum P. ∗ II. Ex quibus, quod ervi magnitudinem habet, satis est devorasse.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL304_58_a"><a class="footnoteCrossrefLink" href="#target_note_LCL304_58_a" title="Click to highlight in text"><sup class="lineRef">a</sup>ἔγχριστα φάρμακα, liniments.</a></li><script type="text/javascript">document.getElementById('note_LCL304_58_a').style.display = "none";</script><li class="note" id="note_LCL304_58_b"><a class="footnoteCrossrefLink" href="#target_note_LCL304_58_b" title="Click to highlight in text"><sup class="lineRef">b</sup>Cf. V. 28. 4.</a></li><script type="text/javascript">document.getElementById('note_LCL304_58_b').style.display = "none";</script></ul></section></notes></section>