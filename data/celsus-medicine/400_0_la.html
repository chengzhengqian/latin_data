<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
duo capita adprehendere, et per ea erecto ungue, si qua parte oculo inhaeret, manubriolo scalpelli deducere, donec ad angulum veniat; deinde invicem modo remittere, modo adtrahere, ut sic et initium <span class="br"></span><span class="lineNumber">C</span><span class="br"></span> eius et finis anguli reperiatur. Duplex enim periculum est, ne vel ex ungue aliquid relinquatur, quod exulceratum vix ullam recipiat curationem; vel ex angulo quoque caruncula abscidatur; quae, si vehementius unguis ducitur, sequitur ideoque decipit: abscisa patefit foramen, per quod postea semper umor descendit: rhyada Graeci vocant. Verus ergo anguli finis utique noscendus est; qui ubi satis constitit, non nimium adducto ungue scalpellus adhibendus est, deinde excidenda ea <span class="br"></span><span class="lineNumber">D</span><span class="br"></span> membranula, ne quid ex angulo laedatur. Eodem inde ex melle linamentum superdandum est supraque linteolum, et aut spongia aut lana sucida; proximisque diebus deducendus cotidie oculus est, ne cicatrice inter se palpebrae glutinentur, siquidem id quoque tertium periculum accedit; eodemque modo linamentum inponendum, ac novissime inunguendum collyrio, quo ulcera ad cicatricem perducuntur. Sed ea curatio vere esse debet aut certe ante hiemem; de qua re ad plura loca pertinente <span class="br"></span><span class="lineNumber">E</span><span class="br"></span> semel dixisse satis erit. Nam duo genera curationum sunt. Alia, in quibus eligere tempus non licet, sed utendum est eo, quod incidit, sicut in vulneribus [in fistulis]; alia, in quibus nullus dies <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_330_a"><a class="footnoteCrossrefLink" href="#target_note_LCL336_330_a" title="Click to highlight in text"><sup class="lineRef">a</sup>Rhyas (ῥυάς) here is used of a lacrimal fistula but in VII. 26. 2 I of a perineal fistula formed after lithotomy.</a></li><script type="text/javascript">document.getElementById('note_LCL336_330_a').style.display = "none";</script><li class="note" id="note_LCL336_330_b"><a class="footnoteCrossrefLink" href="#target_note_LCL336_330_b" title="Click to highlight in text"><sup class="lineRef">b</sup>Cf. p. 332, note <span class="italic">b</span>.</a></li><script type="text/javascript">document.getElementById('note_LCL336_330_b').style.display = "none";</script></ul></section></notes></section>