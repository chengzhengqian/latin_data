<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

conrumpatur non oportet: si ve[ro]<a class="footnoteLink" href="#note_LCL292_60_1" id="target_note_LCL292_60_1"><sup>1</sup></a> corruptum est, nihil commodius est quam id, qua via primum expelli
<span class="br"></span><span class="lineNumber">20</span><span class="br"></span>potest, eicere. Itaque ubi amari ructus cum dolore et gravitate praecordiorum sunt, ad hunc protinus confugiendum est. Item prodest ei, cui pectus aestuat et frequens saliva vel nausea est, aut sonant aures, aut madent oculi, aut os amarum est; similiterque
ei, qui vel caelum vel locum mutat; isque, quibus, si per plures dies non vomuerunt, dolor
<span class="br"></span><span class="lineNumber">21</span><span class="br"></span>praecordia infestat. Neque ignoro inter haec praecipi quietem, quae non semper contingere potest agendi necessitatem habentibus, nec in omnibus idem facit. Itaque istud luxuriae causa fieri non oportere confiteor: interdum valetudinis causa recte fieri experimentis credo cum eo tamen, ne quis, qui valere et senescere volet, hoc cottidianum habeat.
<span class="br"></span><span class="lineNumber">22</span><span class="br"></span>Qui vomere post cibum volt, si ex facili facit, aquam tantum tepidam ante debet adsumere; si difficilius, aquae vel salis vel mellis paulum adicere. At qui mane vomiturus est, ante bibere mulsum vel hysopum,
aut esse radiculam debet, deinde aquam tepidam, ut supra scriptum est, bibere. Cetera, quae antiqui medici praeceperunt, stomachum
<span class="br"></span><span class="lineNumber">23</span><span class="br"></span>omnia infestant. Post vomitum, si stomachus infirmus
est, paulum cibi, sed huius idonei, gustandum, et aquae frigidae cyathi tres bibendi sunt, nisi tamen fauces vomitus exasperarint. Qui vomuit, si mane

</p></section><notes><section class="footnotes"><ul><li class="note" id="note_LCL292_60_1"><a class="footnoteCrossrefLink" href="#target_note_LCL292_60_1" title="Click to highlight in text"><sup class="lineRef">1</sup>sive <span class="italic">v.d. Linden for the</span> si vero <span class="italic">of MSS.</span></a></li><script type="text/javascript">document.getElementById('note_LCL292_60_1').style.display = "none";</script></ul></section></notes></section>