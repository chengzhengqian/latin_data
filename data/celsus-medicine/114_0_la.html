<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

Aliae enim protinus a calore incipiunt, aliae a frigore, aliae ab horrore. Frigus voco, ubi extremae partes membrorum inalgescunt, horrorem, ubi corpus totum intremit. Rursus aliae sic desinunt, ut ex toto sequatur integritas; aliae sic, ut aliquantum quidem minuatur ex febre, nihilo minus tamen quaedam reliquiae remaneant, donec altera accessio accedat; ac saepe aliae . . .<a class="footnoteLink" href="#note_LCL292_228_1" id="target_note_LCL292_228_1"><sup>1</sup></a> vix quicquam aut nihil
<span class="br"></span><span class="lineNumber">4</span><span class="br"></span>remittant sed continuent. Deinde aliae fervorem ingentem habent, aliae tolerabilem: aliae cotidie pares sunt, aliae inpares, atque invicem altero die lenior, altero vehementior . . .:<a class="footnoteLink" href="#note_LCL292_228_2" id="target_note_LCL292_228_2"><sup>2</sup></a> aliae tempore eodem postridie revertuntur, aliae vel serius vel celerius: aliae diem noctemque accessione et decessione implent, aliae minus, aliae plus: aliae cum decedunt, sudorem movent, aliae non movent; atque alias per sudorem ad integritatem venitur, alias tantum
<span class="br"></span><span class="lineNumber">5</span><span class="br"></span>corpus inbecillius redditur. At accessiones etiam modo singulae singulis diebus fiunt, modo binae pluresve concurrunt. Ex quo saepe evenit, ut cotidie plures accessiones remissionesque sint, sic tamen, ut unaquaeque alicui priori respondeat. Interdum vero accessiones quoque confunduntur, sic ut notari neque tempora earum neque spatia possint. Neque verum est, quod dicitur a quibusdam, nullam febrem inordinatam esse, nisi aut ex vomica aut ex inflammatione
aut ex ulcere: facilior enim semper curatio foret, si hoc verum esset: sed quod evidentes causae
<span class="br"></span><span class="lineNumber">6</span><span class="br"></span>faciunt, facere etiam abditae possunt. Neque de re sed de verbo controversiam movent, qui, cum


</p></section><notes><section class="footnotes"><ul><li class="note" id="note_LCL292_228_1"><a class="footnoteCrossrefLink" href="#target_note_LCL292_228_1" title="Click to highlight in text"><sup class="lineRef">1</sup><span class="italic">Marx supplies</span> ‘iunguntur ut’ <span class="italic">after</span> aliae <span class="italic">which is translated.</span></a></li><script type="text/javascript">document.getElementById('note_LCL292_228_1').style.display = "none";</script><li class="note" id="note_LCL292_228_2"><a class="footnoteCrossrefLink" href="#target_note_LCL292_228_2" title="Click to highlight in text"><sup class="lineRef">2</sup><span class="italic">Marx suggests</span> ‘accessio’ <span class="italic">after</span> vehementior <span class="italic">which is translated</span>: cf. 5, 3.</a></li><script type="text/javascript">document.getElementById('note_LCL292_228_2').style.display = "none";</script></ul></section></notes></section>