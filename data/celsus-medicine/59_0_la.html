<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

subitam deiectionem aut febriculam instare. Ubi pedes turgent, longae deiectio&lt;nes sunt;&gt; ubi dolor in imo ventre et coxis est, aqua inter cutem instat:
<span class="br"></span><span class="lineNumber">5</span><span class="br"></span>sed hoc morbi genus ab ilibus oriri solet. Idem propositum periculum est iis, quibus voluntas desidendi est, venter nihil reddit nisi et aegre et durum, tumor in pedibus est, idemque modo dextra modo sinistra parte ventris invicem oritur atque finitur: sed a iocinere id malum proficisci
<span class="br"></span><span class="lineNumber">6</span><span class="br"></span>videtur. Eiusdem morbi nota est, ubi circa umbilicum
intestina torquentur (στρόφους Graeci nominant),
coxaeque dolores manent, eaque neque tempore neque remediis solvuntur. Calor autem articulorum prout in pedibus manibusve aut alia qualibet parte sic est ut eo loco nervi contrahantur, aut si id membrum ex levi causa fatigatum aeque frigido calidoque offenditur, podagram cheiragramve, vel eius articuli, in quo id sentitur, morbum futurum
<span class="br"></span><span class="lineNumber">7</span><span class="br"></span>esse denuntiat. Quibus in pueritia sanguis ex naribus fluxit, deinde fluere desiit, vel capitis doloribus conflictentur necesse est, vel in articulis aliquas exulcerationes gravis habeant, vel aliquo morbo etiam debilitentur. Quibus feminis menstrua non proveniunt, necesse est capitis acerbissimi dolores
<span class="br"></span><span class="lineNumber">8</span><span class="br"></span>sint, vel quaelibet alia pars morbo infestetur. Eademque
iis pericula sunt, quibus articulorum vitia, dolores tumoresque, sine podagra similibusque





</p></section><notes></notes></section>