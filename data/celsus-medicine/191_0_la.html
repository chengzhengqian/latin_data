<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

fomentis umidis: nam sicca spiritum elidunt. Ergo admovere spongias oportet, quae melius in calidum oleum quam in calidam aquam subinde demittuntur;
efficacissimumque est hic quoque salis calidus
<span class="br"></span><span class="lineNumber">3</span><span class="br"></span>sucus. Tum commodum est hysopum vel nepetam
vel thumum vel apsinthium vel etiam furfures aut ficus aridas aut mulsam aquam decoquere, eaque gargarizare; post haec palatum unguere vel felle taurino vel eo medicamento, quod ex moris est. Polline etiam . . . si<a class="footnoteLink" href="#note_LCL292_382_1" id="target_note_LCL292_382_1"><sup>1</sup></a> piperis id recte respergitur. Si per haec parum proficitur, ultimum est incidere satis altis plagis sub ipsis maxillis supra collum, vel in palato citra uvam, vel eas venas, quae sub lingua sunt, ut per ea vulnera morbus erumpat. Quibus si non fuerit aeger adiutus, scire licet malo victum
<span class="br"></span><span class="lineNumber">4</span><span class="br"></span>esse. Si vero his morbus levatus est, iamque fauces et cibum et spiritum capiunt, facilis ad bonam valetudinem
recursus est. Atque interdum natura quoque
adiuvat, si ex angustiore sede vitium transit in latiorem; itaque rubore et tumore in praecordiis orto scire licet fauces liberari. Quicquid autem eas levavit, incipiendum est ab umidis, maximeque aqua mulsa decocta: deinde adsumendi molles et non acres cibi sunt, donec fauces ad pristinum habitum
<span class="br"></span><span class="lineNumber">5</span><span class="br"></span>revertantur. Vulgo audio, si quis pullum hirundininum
ederit, angina toto anno non periclitari; servatumque eum ex sale, cum is morbus urget, comburi, carbonemque eius contritum in aquam





</p></section><notes><section class="footnotes"><ul><li class="note" id="note_LCL292_382_1"><a class="footnoteCrossrefLink" href="#target_note_LCL292_382_1" title="Click to highlight in text"><sup class="lineRef">1</sup><span class="italic">As it stands the text is corrupt. Marx suggests reading</span> tusi <span class="italic">for</span> si <span class="italic">and this is translated.</span></a></li><script type="text/javascript">document.getElementById('note_LCL292_382_1').style.display = "none";</script></ul></section></notes></section>