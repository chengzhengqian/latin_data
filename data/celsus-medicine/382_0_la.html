<section class="div1 language" lang="la"><header><hgroup><h1>Celsus</h1></hgroup></header><section class="div2">
<h2><span class="ac">A. Cornelii Celsi</span></h2>
<h2><span class="sc">De Medicina</span></h2>
<h2><span class="sc">Liber VII</span></h2>
<h2><span class="sc">Prooemium</span></h2>
<p><span class="sc">Tertiam</span> esse medicinae partem, quae manu curet, et vulgo notum et a me (<span class="italic">prooem</span>. 9) propositum est. Ea non quidem medicamenta atque victus rationem omittit, sed manu tamen plurimum praestat, estque eius effectus inter omnes medicinae partes evidentissimus. Siquidem in morbis, cum multum fortuna conferat, eademque saepe salutaria, saepe vana sint, potest dubitari, secunda valetudo medicinae an <span class="br"></span><span class="lineNumber">2</span><span class="br"></span> corporis an . . .<a class="footnoteLink" href="#note_LCL336_294_1" id="target_note_LCL336_294_1"><sup>1</sup></a> beneficio contigerit. In iis quoque, in quibus medicamentis maxime nitimur, quamvis profectus evidentior est, tamen sanitatem et per haec frustra quaeri et sine his reddi saepe manifestum est: sicut in oculis quoque deprehendi potest, qui a medicis diu vexati sine his interdum sanescunt. At in ea parte, quae manu curat, evidens omnem profectum, ut aliquid ab aliis adiuvetur, hinc tamen plurimum trahere. Haec autem pars cum sit vetustissima, magis tamen ab illo parente omnis medicinae <span class="br"></span><span class="lineNumber">3</span><span class="br"></span> Hippocrate quam a prioribus exculta est. Deinde posteaquam diducta ab aliis habere professores suos coepit, in Aegypto quoque Philoxeno maxime increvit auctore, qui pluribus voluminibus hanc
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_294_1"><a class="footnoteCrossrefLink" href="#target_note_LCL336_294_1" title="Click to highlight in text"><sup class="lineRef">1</sup><span class="italic">Marx adds</span> fortunae <span class="italic">before</span> beneficio.</a></li><script type="text/javascript">document.getElementById('note_LCL336_294_1').style.display = "none";</script><li class="note" id="note_LCL336_294_a"><a class="footnoteCrossrefLink" href="#target_note_LCL336_294_a" title="Click to highlight in text"><sup class="lineRef">a</sup>χειρoυργία or surgery (Prooemium 9).</a></li><script type="text/javascript">document.getElementById('note_LCL336_294_a').style.display = "none";</script><li class="note inline" id="note_LCL336_294_b"><a class="footnoteCrossrefLink" href="#target_note_LCL336_294_b" title="Click to highlight in text"><sup class="lineRef">b</sup>Prooemium 9.</a></li><script type="text/javascript">document.getElementById('note_LCL336_294_b').style.display = "none";</script></ul></section></notes></section>