<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>Fertur etiam ad digerenda, quae coeunt, sub auctore Medio, quod habet cerae P. =; panacis P. S.; squamae aeris, aluminis rotundi, item scissilis, singulorum P. I; plumbi combusti P. I S.</p>
<span class="br"></span><span class="lineNumber">12</span><span class="br"></span><p>Ad eadem Pantaenus utebatur calcis P. S.; sinapis contriti, item faeni Graeci, aluminis, singulorum P. I; sebi bubuli P. II S.</p>
<span class="br"></span><span class="lineNumber">13</span><span class="br"></span><p>Ad strumam multa malagmata invenio. Credo autem, quo peius id malum est minusque facile discutitur, eo plura esse temptata, quae in personis <span class="br"></span><span class="lineNumber">14</span><span class="br"></span> varie responderunt.—Andrias auctor est, ut haec misceantur: urticae seminis P. ∗ I; piperis rotundi, bdelli, galbani, Hammoniaci thymiamatis, resinae aridae, singulorum P. ∗ IIII; resinae liquidae, cerae, pyrethri, piperis longi, lactucae marinae seminis, sulpuris ignem non experti, quod apyron <span class="br"></span><span class="lineNumber">B</span><span class="br"></span> vocatur, pares portiones. Hoc autem quod Niconis est: faecis aridae aceti, spumae nitri, salis Hammoniaci, sinapis, cardamomi, radicis ex cucumere silvestri, resinae, singulorum P. ∗ VIII; quae ex leni vino contunduntur.</p>
<span class="br"></span><span class="lineNumber">15</span><span class="br"></span><p>Expeditius ad idem fit, quod habet visci, simini stercoris, resinae, sulpuris ignem non experti pares portiones; et in quo est sulpuris P. ∗ I, lapidis quem pyriten vocant P. ∗ IIII, cumini acetabulum. Item in quo est lapidis eiusdem pars una, sulpuris duae partes, resinae terebenthinae partes tres.</p>
<span class="br"></span><span class="lineNumber">16</span><span class="br"></span><p>Arabis autem cuiusdam est ad strumam et orientia tubercula, quae phymata vocantur, quod haec digerit. Habet murrae, salis Hammoniaci, turis, resinae et liquidae et aridae, croci magmatis, cerae, 
</p></section><notes></notes></section>