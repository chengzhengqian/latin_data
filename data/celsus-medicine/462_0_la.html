<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ad similitudinem litterae X, magna cura habita, ne urinae iter violetur, deinde undique eam membranam excidere. At si caro increvit, necessarium est recta linea patefacere; tum ab ora vel volsella vel hamo adprensa tamquam habenulam excidere et intus implicitum in longitudinem linamentum (lemniscum Graeci vocant) in aceto tinctum demittere, supraque sucidam lanam aceto madentem deligare; tertio die solvere ulcus et sicut alia ulcera curare; cumque iam ad sanitatem tendet, plumbeam fistulam medicamento cicatricem inducente inlinere eamque intus dare, supraque idem medicamentum inicere, donec ad cicatricem plaga perveniat.</p>
<p>29. Ubi concepit autem aliqua, si iam prope maturus partus intus emortus est neque excidere per se potest, adhibenda curatio est, quae numerari inter difficillima potest: nam et summam prudentiam moderationemque desiderat, et maximum periculum adfert. Sed ante omnia vulvae natura mirabilis cum in multis aliis tum in hac re quoque facile cognoscitur.—Oportet autem ante omnia resupinam mulierem transverso lecto sic collocare, ut feminibus eius ipsius ilia conprimantur; quo fit, ut et imus venter in conspectu medici sit et infans ad os volvae <span class="br"></span><span class="lineNumber">2</span><span class="br"></span> conpellatur. Quae emortuo partu id conprimit, ex intervallo vero paulum dehiscere † ut.<a class="footnoteLink" href="#note_LCL336_454_1" id="target_note_LCL336_454_1"><sup>1</sup></a> Hac occasione usus medicus unctae manus indicem digitum primum debet inserere atque ibi continere, donec
 
</p></section><notes><section class="footnotes"><ul><li class="note" id="note_LCL336_454_1"><a class="footnoteCrossrefLink" href="#target_note_LCL336_454_1" title="Click to highlight in text"><sup class="lineRef">1</sup><span class="italic">Marx conjectures</span> consuevit <span class="italic">for the corrupt</span> ut (<span class="italic">which is omitted by one MS</span>.). <span class="italic">Constantine</span> dehiscit.</a></li><script type="text/javascript">document.getElementById('note_LCL336_454_1').style.display = "none";</script></ul></section></notes></section>