<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
linamenta educenda. Si capitula simul non exciderunt, digito promovenda; tum lenibus medicamentis isdem, quae alias (<span class="italic">ad</span> 1 A) posui, ulcera ad sanitatem perducenda. Finito vitio, quemadmodum agendum esset, iam alias [superius] (1 B) exposui.</p>
<p>31. Ab his ad crura proximus transitus est, in quibus orti varices non difficili ratione tolluntur. Hue autem et earum venularum, quae in capite nocent, et eorum varicum, qui in ventre sunt, curationem distuli, quoniam ubique eadem est.â€”Igitur vena omnis, quae noxia est, aut adusta tabescit aut manu eximitur. Si recta est, si quamvis transversa tamen simplex, si modica est, ea melius aduritur. Si curva est et velut in orbes quosdam inplicatur pluresque inter se involvuntur, utilius eximere est.</p>
<span class="br"></span><span class="lineNumber">2</span><span class="br"></span><p>Adurendi ratio haec est: cutis superinciditur; tum patefacta vena tenui et retuso ferramento candente modice premitur, vitaturque, ne plagae ipsius orae adurantur, quas reducere hamulis facile est. Id interpositis fere quaternis digitis per totum varicem fit; et tum superinponitur medicamentum, quo adusta sanantur. At exciditur hoc modo: cute eadem ratione super venam incisa, hamulo orae excipiuntur; scalpelloque undique corpore vena deducitur; <span class="br"></span><span class="lineNumber">3</span><span class="br"></span> caveturque, [ne] inter haec ne ipsa laedatur; eique retusus hamulus subicitur; interpositoque eodem fere spatio, quod supra (2) positum est, in <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_466_a"><a class="footnoteCrossrefLink" href="#target_note_LCL336_466_a" title="Click to highlight in text"><sup class="lineRef">a</sup>P. 463; see also II. 284.</a></li><script type="text/javascript">document.getElementById('note_LCL336_466_a').style.display = "none";</script></ul></section></notes></section>