<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">B</span><span class="br"></span> praecipueque in plantis. Alterum autem est in summae cutis exulceratione, sed sine altitudine, latum, sublividum, inaequaliter tamen; mediumque sanescit extremis procedentibus. Ac saepe id, quod iam sanum videbatur, iterum exulceratur. At circa proxima cutis, quae vitium receptura est, tumidior et durior est coloremque habet ex rubro subnigrum. Atque hoc quoque malo fere corpora seniora temptantur aut quae mali habitus sunt, sed in cruribus <span class="br"></span><span class="lineNumber">C</span><span class="br"></span> maxime.â€”Omnis autem sacer ignis, ut minimum periculum habet ex iis, quae serpunt, sic prope difficillime tollitur. Medicamentum eius fortuitum est uno die febris, quae umorem noxium absumat. Pus quo crassius et albidius est, eo periculi minus est. Prodest etiam infra os vulnerum . . . laedi,<a class="footnoteLink" href="#note_LCL304_136_1" id="target_note_LCL304_136_1"><sup>1</sup></a> quo plus puris exeat et id, quod ibi corruptum corpus est, extrahatur. Sed tamen si febricula accessit, abstinentia, <span class="br"></span><span class="lineNumber">D</span><span class="br"></span> lectulo alvi ductione opus est. In omni vero sacro igni neque lenibus et glutinosis [cibis], neque salsis et acribus utendum est, sed iis, quae inter utrunque sunt, qualis est panis sine fermento, piscis, haedus, aves, exceptoque apro omnis fere venatio. Si non est febricula, et gestatio utilis est et ambulatio et vinum austere et balneum. Atque in hoc quoque genere potio magis liberalis esse quam cibus debet. Ipsa autem ulcera si mediocriter serpunt, aqua calida, si vehementius, vino calido fovenda sunt; deinde acu pusulae, quaecunque sunt, aperiendae; tum imponenda ea, quae putrem carnem
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_136_1"><a class="footnoteCrossrefLink" href="#target_note_LCL304_136_1" title="Click to highlight in text"><sup class="lineRef">1</sup><span class="italic">The text is corrupt: one MSS. reads</span> ulcerum for vulnerum: <span class="italic">Marx would insert</span> cutem scalpello <span class="italic">before</span> laedi <span class="italic">and this is translated; other emendations are</span> infra ulcera locum caedi (<span class="italic">V. d. Linden</span>), <span class="italic">and</span> infra ulcera incidere (<span class="italic">Targa</span>).</a></li><script type="text/javascript">document.getElementById('note_LCL304_136_1').style.display = "none";</script></ul></section></notes></section>