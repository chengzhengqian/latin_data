<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
super ulcus non sunt necessaria: super medicamentum ad id continendum recte inponuntur. At ubi ulcus purgatum est, puro linamento ad cicatricem perducendum est. Quibus temporibus tamen, si felix curatio non fuit, varia pericula oriuntur. Quae praesagire protinus licet: si continua vigilia est, si spiritus difficultas; si lingua arida est, si sitis vehemens; <span class="br"></span><span class="lineNumber">I</span><span class="br"></span> si venter imus tumet; si vulnus hiat, si transfluens urina id non rodit, . . .<a class="footnoteLink" href="#note_LCL336_446_1" id="target_note_LCL336_446_1"><sup>1</sup></a> similiter ante tertium diem quaedam livida excedunt; si is aut nihil aut tarde respondet; si vehementes dolores, si post diem quintum magnae febres urguent et fastidium cibi permanet, si cubare in ventrem iucundius est. Nihil tamen peius est distentione nervorum et ante diem nonum vomitu bilis. Sed cum inflammationis sit metus, succurri abstinentia, modicis et tempestivis cibis, inter haec fomentis, et quibus supra (BC) scripsimus, oportet.</p>
<p>27. Proximus cancri metus est. Is cognoscitur, si et per vulnus et per ipsum colem fluit sanies mali odoris, cumque eo quaedam a concreto sanguine non abhorrentia tenuesque carunculae lanulis similes; praeter haec, si orae vulneris aridae sunt, si dolent inguina; si febris non defit, eaque in noctem augetur, si inordinati horrores accedunt. Considerandum autem est, in quam partem cancer is tendat. Si ad colem, indurescit is locus et rubet et tactu dolorem excitat, testiculique intumescunt: si in ipsam vesicam, ani dolor sequitur, coxae durant, non facile
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_446_1"><a class="footnoteCrossrefLink" href="#target_note_LCL336_446_1" title="Click to highlight in text"><sup class="lineRef">1</sup><span class="italic">Marx would insert</span> si noctu et interdiu <span class="italic">after</span> rodit, <span class="italic">comparing</span> II. 8. 32, <span class="italic">and this is translated.</span></a></li><script type="text/javascript">document.getElementById('note_LCL336_446_1').style.display = "none";</script><li class="note" id="note_LCL336_446_a"><a class="footnoteCrossrefLink" href="#target_note_LCL336_446_a" title="Click to highlight in text"><sup class="lineRef">a</sup>A bad symptom, as it shows the patient is too ill to feel.</a></li><script type="text/javascript">document.getElementById('note_LCL336_446_a').style.display = "none";</script><li class="note" id="note_LCL336_446_b"><a class="footnoteCrossrefLink" href="#target_note_LCL336_446_b" title="Click to highlight in text"><sup class="lineRef">b</sup>See Appendix I, p. 589 ff.</a></li><script type="text/javascript">document.getElementById('note_LCL336_446_b').style.display = "none";</script></ul></section></notes></section>