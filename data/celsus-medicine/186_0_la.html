<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

consuerunt. Nihil pestiferum est, nisi quod pulmonem
exulceravit.</p>
<span class="br"></span><span class="lineNumber">3</span><span class="br"></span><p>Ubi aliquid eiusmodi sensimus, protinus abstinere a sole, balneo, vino, venere debemus; inter quae unctione et adsueto cibo nihilo minus uti licet. Ambulatione tantum acri sed tecta utendum est; post eam caput atque os supra quinquagiens perfricandum.</p>
<p>Raroque fit ut, si biduo vel certe triduo
<span class="br"></span><span class="lineNumber">4</span><span class="br"></span>nobis temperavimus, id vitium non levetur. Quo levato, si in destillatione crassa facta pituita est, vel in gravedine nares magis patent, balneo utendum est, multaque aqua prius calida, post egelida fovendum
os caputque; deinde cum cibo pleniore vinum bibendum. At si aeque tenuis quarto die pituita est, vel nares aeque clausae videntur, adsumendum est vinum Aminaeum austerum, dein rursus biduo aqua; post quae ad balneum et ad consuetudinem
<span class="br"></span><span class="lineNumber">5</span><span class="br"></span>revertendum est. Neque tamen illis ipsis diebus, quibus aliqua omittenda sunt, expedit tamquam aegros agere, sed cetera omnia quasi sanis facienda sunt, praeterquam si diutius aliquid et vehementius ista sollicitare consuerunt: huic enim quaedam curiosior observatio necessaria est.</p>
<span class="br"></span><span class="lineNumber">6</span><span class="br"></span><p>Igitur huic, si in nares vel in fauces destillavit, praeter ea, quae supra (ยง 3, 4) rettuli, protinus primis diebus multum ambulandum est; perfricandae vehementer
inferiores partes, levior frictio adhibenda thoraci ori capiti; demenda adsueto cibo pars


</p></section><notes></notes></section>