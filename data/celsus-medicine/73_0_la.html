<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">28</span><span class="br"></span><p>Articulis vero qui sic dolent, ut super eos ex callo quaedam tubercula innata sint, numquam liberantur: quaeque eorum vitia vel in senectute coeperunt, vel ad senectutem ab adulescentia pervenerunt,
ut aliquando leniri possunt, sic numquam ex toto finiuntur.</p>
<span class="br"></span><span class="lineNumber">29</span><span class="br"></span><p>Morbus quoque comitialis post annum XXV ortus aegre curatur, multoque aegrius is, qui post XL annum coepit, adeo ut in ea aetate aliquid in natura spei, vix quicquam in medicina sit. In eodem morbo si simul totum corpus adficitur, neque ante in partibus aliquis venientis mali sensus est, sed homo inproviso concidit, cuiuscumque is aetatis est, vix sanescit: si vero aut mens laesa est, aut nervorum facta resolutio, medicinae locus non est.</p>
<span class="br"></span><span class="lineNumber">30</span><span class="br"></span><p>Deiectionibus quoque si febris accessit, si inflammatio
iocineris aut praecordiorum aut ventris, si inmodica sitis, si longius tempus, si alvus varia, si cum dolore est, etiam periculum mortis subest, maximeque si inter haec tormina vera<a class="footnoteLink" href="#note_LCL292_146_1" id="target_note_LCL292_146_1"><sup>1</sup></a> esse coeperunt;
isque morbus maxime pueros absumit usque ad annum decimum: ceterae aetates facilius sustinent.
Mulier quoque gravida eiusmodi casu rapi potest; atque, etiamsi ipsa convaluit, tamen partum
<span class="br"></span><span class="lineNumber">31</span><span class="br"></span>perdit. Quin etiam tormina ab atra bile orsa mortifera
sunt, aut si sub his extenuato iam corpore subito nigra alvus profluxit.</p>
<span class="br"></span><span class="lineNumber">32</span><span class="br"></span><p>At intestinorum levitas periculosior est, si frequens
deiectio est, si venter omnibus horis et cum





</p></section><notes><section class="footnotes"><ul><li class="note" id="note_LCL292_146_1"><a class="footnoteCrossrefLink" href="#target_note_LCL292_146_1" title="Click to highlight in text"><sup class="lineRef">1</sup><span class="italic">So Marx for the vetera of the MSS.; the word is deleted by Targa.</span></a></li><script type="text/javascript">document.getElementById('note_LCL292_146_1').style.display = "none";</script></ul></section></notes></section>