<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
supersit; huc adiciat nitri paulum, et ieiunus bibat.
<span class="br"></span><span class="lineNumber">2</span><span class="br"></span>Interpositis deinde tribus horis duas potiones sumat; at aquae<a class="footnoteLink" href="#note_LCL292_438_1" id="target_note_LCL292_438_1"><sup>1</sup></a> . . . vel muriae durae sit adiecta; tum desidat subiecta calida aqua in pelve. Si vero teretes sunt, qui pueros maxime exercent, et eadem dari possunt et quaedam leviora, ut contritum semen urticae aut brassicae aut cumini cum aqua, vel menta cum eadem vel absinthium decoctum vel hysopum ex aqua mulsa vel nasturcii semen cum aceto contritum. Edisse etiam et lupinum et alium prodest, vel in alvum oleum subter dedisse.</p>
<p><span class="bold">25</span> (XVIII). Est autem aliud levius omnibus proximis, de quibus supra dictum est, quod tenesmon Graeci vocant. Id neque acutis neque longis morbis adnumerari debet, cum et facile tollatur neque umquam per se iugulet. In hoc aeque atque in torminibus frequens desidendi cupiditas est, aeque dolor, ubi aliquid excernitur. Descendunt autem pituitae muccisque similia, interdum etiam leviter subcruenta: sed his interponuntur nonnumquam
<span class="br"></span><span class="lineNumber">2</span><span class="br"></span>ex cibo quoque recte coacta.—Desidere oportet in aqua calida saepiusque ipsum anum nutrire. Cui plura medicamenta idonea sunt: butyrum cum rosa; acacia ex aceto liquata; emplastrum id, quod τετραφάρμακον Graeci vocant, rosa liquatum; alumen lana circumdatum et ita adpositum, eademque ex inferiore parte indita, quae torminum auxilia sunt; eaedem<a class="footnoteLink" href="#note_LCL292_438_2a" id="target_note_LCL292_438_2a"><sup>2</sup></a> verbenae decoctae, ut inferiores partes foveantur. Alternis vero diebus aqua, alternis leve et austerum vinum bibendum est. Potio esse
 

</p></section><notes><section class="footnotes"><ul><li class="note" id="note_LCL292_438_1"><a class="footnoteCrossrefLink" href="#target_note_LCL292_438_1" title="Click to highlight in text"><sup class="lineRef">1</sup><span class="italic">Marx conjectures that some words have fallen out after</span> aquae, <span class="italic">such as</span> marinae hemina = <span class="italic">half a pint of sea water, and this conjecture is translated.</span></a></li><script type="text/javascript">document.getElementById('note_LCL292_438_1').style.display = "none";</script><li class="note" id="note_LCL292_438_2a"><a class="footnoteCrossrefLink" href="#target_note_LCL292_438_2a" title="Click to highlight in text"><sup class="lineRef">2</sup>eaedem <span class="italic">Constantine for MSS.</span> eadem. <span class="italic">Marx retains</span> eadem, <span class="italic">and thinks that some words have fallen out</span> (adhibenda aqua calida in qua sunt).</a></li><script type="text/javascript">document.getElementById('note_LCL292_438_2a').style.display = "none";</script></ul></section></notes></section>