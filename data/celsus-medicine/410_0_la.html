<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Ante curationem autem modico uti cibo, bibere aquam triduo debet, pridie ab omnibus abstinere. <span class="br"></span><span class="lineNumber">C</span><span class="br"></span> Post haec in advorso collocandus est, loco lucido, lumine adverso, sic ut contra medicus paulo altius; a posteriore parte caput eius, qui curabitur, minister contineat, ut inmobile id praestet: nam levi motu eripi acies in perpetuum potest. Quin etiam ipse oculus, qui curabitur, inmobilior faciendus est, super alterum lana inposita [deligata]: curari vero sinister <span class="br"></span><span class="lineNumber">D</span><span class="br"></span> oculus dextra manu, dexter sinistra debet. Tum acus admovenda est, sic acuta, ut foret, non nimium tenuis; eaque demittenda sed recta est per summas duas tunicas medio loco inter oculi nigrum et angulum tempori propiorem, e regione mediae suffusionis sic, ne qua vena laedatur. Neque tamen timide demittenda est, quia inani loco excipitur; ad quern cum ventum est, ne mediocriter quidem peritus falli <span class="br"></span><span class="lineNumber">E</span><span class="br"></span> potest, quia prementi nihil renititur. Ubi eo ventum est, inclinanda acus ad ipsam suffusionem leviterque ibi verti et paulatim eam deducere infra regionem pupillae debet; ubi deinde eam transit, vehementius inprimi, ut inferiori parti insidat. Si haesit, curatio expleta est: si subinde redit, eadem acu concidenda et in plures partes dissipanda est, quae singulae <span class="br"></span><span class="lineNumber">F</span><span class="br"></span> et facilius conduntur et minus late officiunt. Postea <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_350_a"><a class="footnoteCrossrefLink" href="#target_note_LCL336_350_a" title="Click to highlight in text"><sup class="lineRef">a</sup>See diagram, p. 651.</a></li><script type="text/javascript">document.getElementById('note_LCL336_350_a').style.display = "none";</script><li class="note" id="note_LCL336_350_b"><a class="footnoteCrossrefLink" href="#target_note_LCL336_350_b" title="Click to highlight in text"><sup class="lineRef">b</sup><span class="italic">deducere . . . insidat</span>, in this paragraph Celsus describes the operation for “couching” (med. English) or “pricking” a cataract. The word “pricking” is a translation of the Greek word παρακέντησις, and the operation (performed by an implement παρακετητήριον) continued in use from antiquity until in recent times it was replaced by extraction. The old operation is still practised in the East by native oculists because septic infection is so rare after it. The breaking up of the cataract by the needle continues to be the regular treatment for soft forms of cataract where absorption of fragments may be anticipated.</a></li><script type="text/javascript">document.getElementById('note_LCL336_350_b').style.display = "none";</script></ul></section></notes></section>