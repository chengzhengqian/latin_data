<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

excitat, frequens solvit. Cum autem frequens non numero sit sed natura . . .,<a class="footnoteLink" href="#note_LCL292_44_1" id="target_note_LCL292_44_1"><sup>1</sup></a> ratione aetatis et corporis,
scire licet eum non inutilem esse, quem corporis neque languor neque dolor sequitur. Idem interdiu peior est, noctu tutior, ita tamen, si neque illum cibus, neque hunc cum vigilia labor statim sequitur. Haec firmis servanda sunt, cavendumque ne in secunda valetudine adversae praesidia consumantur.</p>
<p><span class="bold">2.</span> At imbecillis, quo in numero magna pars urbanorum omnesque paene cupidi litterarum sunt, observatio maior necessaria est, ut, quod vel corporis
<span class="br"></span><span class="lineNumber">2</span><span class="br"></span>vel loci vel studii ratio detrahit, cura restituat. Ex his igitur qui bene concoxit, mane tuto surget; qui parum, quiescere debet, et si mane surgendi necessitas
fuit, redormire; qui non concoxit, ex toto conquiescere ac neque labori se neque exercitationi neque negotiis credere. Qui crudum sine praecordiorum
dolore ructat, is ex intervallo aquam frigidam bibere, et se nihilo minus continere.</p>
<span class="br"></span><span class="lineNumber">3</span><span class="br"></span><p>Habitare vero aedificio lucido, perflatum aestivum, hibernum solem habente; cavere meridianum solem, matutinum et vespertinum frigus, itemque auras fluminum atque stagnorum; minimeque nubilo caelo soli aperienti se . . .<a class="footnoteLink" href="#note_LCL292_44_2" id="target_note_LCL292_44_2"><sup>2</sup></a> committere, ne modo frigus, modo calor moveat; quae res maxime gravidines


</p></section><notes><section class="footnotes"><ul><li class="note" id="note_LCL292_44_1"><a class="footnoteCrossrefLink" href="#target_note_LCL292_44_1" title="Click to highlight in text"><sup class="lineRef">1</sup><span class="italic">Some MSS. omit</span> natura; <span class="italic">Marx retains it and suggests that</span> aestimandus, habita <span class="italic">has dropped out and this reading is translated.</span></a></li><script type="text/javascript">document.getElementById('note_LCL292_44_1').style.display = "none";</script><li class="note" id="note_LCL292_44_2"><a class="footnoteCrossrefLink" href="#target_note_LCL292_44_2" title="Click to highlight in text"><sup class="lineRef">2</sup><span class="italic">Marx proposes to insert</span> subinde se <span class="italic">before</span> committere; <span class="italic">the meaning would then be:</span> “to expose himself as little as possible to a cloudy sky, to a sun that occasionally breaks through, lest,” etc.</a></li><script type="text/javascript">document.getElementById('note_LCL292_44_2').style.display = "none";</script></ul></section></notes></section>