<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
cavo mucro est, ilico digiti subiecti partis alterius uncis simul et ferramentum id extrahunt et telum.</p>
<span class="br"></span><span class="lineNumber">4</span><span class="br"></span><p>Tertium genus telorum est, quod interdum evelli debet; plumbea glans aut lapis aut simile aliquid, quod perrupta cute integrum intus insedit.—In omnibus his latius vulnus aperiundum, idque quod inest, ea, qua venit, forfice extrahendum est. Accedit vero aliquid difficultatis sub omni ictu, si telum vel ossi inhaesit vel in articulo se inter duo ossa demersit. <span class="br"></span><span class="lineNumber">B</span><span class="br"></span> In osse usque eo movendum est, donec laxetur is locus, qui mucronem momordit; et tunc vel manu vel forfice telum extrahendum est; quae ratio in dentibus quoque eiciendis est. Vix umquam ita telum non sequitur: sed si morabitur, excuti quoque ictum aliquo ferramento poterit. Ultimum est, ubi non evellitur, terebra iuxta forare, ab eoque foramine ad speciem litterae<a class="footnoteLink" href="#note_LCL336_320_1" id="target_note_LCL336_320_1"><sup>1</sup></a> vel contra telum os excidere sic, ut lineae, quae diducuntur, ad telum spectent; eo facto id necesse est labet et facile <span class="br"></span><span class="lineNumber">C</span><span class="br"></span> auferatur. Inter duo vero ossa si per ipsum articulum perruperit, circa volnus duo membra fascis habenisve deliganda et per has in diversas partes diducenda sunt, ut nervos distendant; quibus extentis laxius inter ossa spatium est, ut sine difficultate telum recipiatur. Illud videndum est, sicut in aliis locis (1 C) posui, ne quis nervus aut vena aut arteria a telo laedatur, dum
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_320_1"><a class="footnoteCrossrefLink" href="#target_note_LCL336_320_1" title="Click to highlight in text"><sup class="lineRef">1</sup><span class="italic">The figure of the letter is omitted; probably</span> vel <span class="italic">has taken its place. Targa reads V, and this is rendered; other suggestions are Ψ or v</span>.</a></li><script type="text/javascript">document.getElementById('note_LCL336_320_1').style.display = "none";</script><li class="note" id="note_LCL336_320_a"><a class="footnoteCrossrefLink" href="#target_note_LCL336_320_a" title="Click to highlight in text"><sup class="lineRef">a</sup>The <span class="italic">glans</span> was in shape like an acorn, pointed at one end, which travelled point forwards and penetrated by the point, like the modern bullet.</a></li><script type="text/javascript">document.getElementById('note_LCL336_320_a').style.display = "none";</script><li class="note" id="note_LCL336_320_b"><a class="footnoteCrossrefLink" href="#target_note_LCL336_320_b" title="Click to highlight in text"><sup class="lineRef">b</sup>VII. 12. 1 A.</a></li><script type="text/javascript">document.getElementById('note_LCL336_320_b').style.display = "none";</script></ul></section></notes></section>