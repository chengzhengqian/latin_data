<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

saepe ad eum phrenetici transeunt: siquidem mens in illis labat, in hoc constat. Id autem nihil aliud est quam nimia inbecillitas corporis, quod stomacho languente inmodico sudore digeritur. Licetque protinus scire id esse, ubi venarum exigui inbecillique pulsus sunt, sudor autem et supra consuetudinem et modo . . .<a class="footnoteLink" href="#note_LCL292_304_1" id="target_note_LCL292_304_1"><sup>1</sup></a> et tempore ex toto thorace et cervicibus atque etiam capite prorumpit, pedibus tantummodo et cruribus siccioribus atque frigentibus; acutique id morbi genus est.</p>
<span class="br"></span><span class="lineNumber">2</span><span class="br"></span><p>Curatio prima est supra praecordia imponere quae reprimant cataplasmata, secunda sudorem prohibere.
Id praestat acerbum oleum vel rosa vel melinum aut myrteum, quorum aliquo corpus leviter perunguendum, ceratumque ex aliquo horum tum inponendum est. Si sudor vincit, delinendus homo est vel gypso vel spuma argentea vel Cimolia creta, vel etiam subinde horum pulvere respergendus. Idem praestat pulvis ex contritis aridi myrti vel rubi foliis, aut ex austeri et boni vini arida faece; pluraque similia sunt, quae si desunt, satis utilis
<span class="br"></span><span class="lineNumber">3</span><span class="br"></span>est quilibet ex via pulvis iniectus. Super haec vero, quo minus corpus insudet, levi veste debet esse contectus, loco non calido, fenestris patentibus, sic ut perflatus quoque aliquis accedat.</p>
<p>Tertium auxilium est inbecillitati iacentis cibo vinoque succurrere. Cibus non multus quidem, sed saepe tamen nocte ac die dandus est, ut nutriat,



</p></section><notes><section class="footnotes"><ul><li class="note" id="note_LCL292_304_1"><a class="footnoteCrossrefLink" href="#target_note_LCL292_304_1" title="Click to highlight in text"><sup class="lineRef">1</sup><span class="italic">To fill the lacuna here Marx suggests</span> alieno, <span class="italic">and this has been translated.</span></a></li><script type="text/javascript">document.getElementById('note_LCL292_304_1').style.display = "none";</script></ul></section></notes></section>