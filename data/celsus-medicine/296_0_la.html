<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
eo id carcinoma, quod sine ulcere est; deinde ulcus, ex eo thymium. Tolli nihil nisi cacoethes potest: reliqua curationibus inritantur; et quo maior vis adhibita est, eo magis. Quidam usi sunt medicamentis adurentibus, quidam ferro adusserunt, quidam scalpello exciderunt: neque ulla unquam medicina profecit, sed adusta protinus concitata sunt <span class="br"></span><span class="lineNumber">D</span><span class="br"></span> et increverunt, donec occiderent. Excisa, etiam post inductam cicatricem, tamen reverterunt et causam mortis adtulerunt: cum interim plerique nullam vim adhibendo, qua tollere id malum temptent, sed imponendo tantum lenia medicamenta, quae quasi blandiantur, quominus ad ultimam senectutem perveniant, non prohibentur. Discernere autem cacoethes, quod curationem recipit, a carcinomate, quod non recipit, nemo scite<a class="footnoteLink" href="#note_LCL304_130_1" id="target_note_LCL304_130_1"><sup>1</sup></a> potest sed <span class="br"></span><span class="lineNumber">E</span><span class="br"></span> tempore et experimento.—Ergo ubi primum id vitium notatum est, imponi debent medicamenta adurentia. Si levatur malum, minuuntur eius indicia, procedere curatio potest et ad scalpellum et ad ustionem. Si protinus inritatum est, scire licet iam carcinoma esse, removendaque sunt omnia acria, omnia vehementia. Sed si sine ulcere is locus durus est, imponi ficum quam pinguissimam aut rhypodes <span class="br"></span><span class="lineNumber">F</span><span class="br"></span> emplastrum satis est. Si ulcus aequale est, ceratum ex rosa iniciendum est, adiciendusque ei pulvis ex contrita testa, ex qua faber ferrarius tinguere candens ferrum solitus est. Si id nimium supercrevit, temptanda squama aeris est, quae lenissima ex adurentibus est, eatenus ne quid eminere patiatur;
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_130_1"><a class="footnoteCrossrefLink" href="#target_note_LCL304_130_1" title="Click to highlight in text"><sup class="lineRef">1</sup><span class="italic">So Daremburg for the MSS.</span> scire.</a></li><script type="text/javascript">document.getElementById('note_LCL304_130_1').style.display = "none";</script><li class="note" id="note_LCL304_130_a"><a class="footnoteCrossrefLink" href="#target_note_LCL304_130_a" title="Click to highlight in text"><sup class="lineRef">a</sup>For thymium (resembling thyme-flowers) see V. 28. 14B–E.</a></li><script type="text/javascript">document.getElementById('note_LCL304_130_a').style.display = "none";</script><li class="note" id="note_LCL304_130_b"><a class="footnoteCrossrefLink" href="#target_note_LCL304_130_b" title="Click to highlight in text"><sup class="lineRef">b</sup>V. 19. 15.</a></li><script type="text/javascript">document.getElementById('note_LCL304_130_b').style.display = "none";</script></ul></section></notes></section>