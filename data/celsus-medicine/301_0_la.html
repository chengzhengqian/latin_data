<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Prurigo maior est: nonnunquam umor exit, sed non multus, qui referre vel pus vel saniem videtur.—In primis multa calida aqua fovendum est, in qua rapa decocta, aut si ea non sunt, aliquae verbenae ex <span class="br"></span><span class="lineNumber">B</span><span class="br"></span> reprimentibus. Si nondum adapertum ulcus, aes, quam maxime calidum quis pati potest, admovendum est. Si iam exulceratio est, imponi debet alumen aequa portione cum ture contritum vino adiecto, aut malicorium in aqua coctum deinde contritum. Si summa detracta pellicula est, hic quoque melius lenia medicamenta proficiunt.</p>
<span class="br"></span><span class="lineNumber">7</span><span class="br"></span><p>Struma quoque est tumor, in quo subter concreta quaedam ex pure et sanguine quasi glandulae oriuntur; quae vel praecipue fatigare medicos solent, quoniam et febres movent nec unquam facile maturescunt; et sive ferro sive medicamentis curantur, plerumque iterum iuxta cicatrices ipsas resurgunt multoque post medicamenta saepius; quibus id quoque adcedit, quod longo spatio detinent. Nascuntur maxime in cervice, sed etiam in alis et inguinibus . . .<a class="footnoteLink" href="#note_LCL304_140_1" id="target_note_LCL304_140_1"><sup>1</sup></a> lateribus: in mammis quoque feminarum se reperisse [chirurgicus] Meges auctor est. <span class="br"></span><span class="lineNumber">B</span><span class="br"></span> Propter haec et album veratrum recte datur, atque etiam saepius, donec ea digerantur, et medicamenta imponuntur, quae umorem vel educant vel dissipent, quorum supra (<span class="italic">cap.</span> xvm, 1–7 A, 13 <span class="italic">seqq</span>.) mentio facta est. Adurentibus quoque quidam utuntur,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_140_1"><a class="footnoteCrossrefLink" href="#target_note_LCL304_140_1" title="Click to highlight in text"><sup class="lineRef">1</sup><span class="italic">Some words have fallen out; Marx suggests</span> subinde in <span class="italic">which is translated.</span></a></li><script type="text/javascript">document.getElementById('note_LCL304_140_1').style.display = "none";</script></ul></section></notes></section>