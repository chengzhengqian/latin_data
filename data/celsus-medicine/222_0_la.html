<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

uno die sumpsisse satis est. Alterum valentius genus est: murtae bacas legere, ex his vinum exprimere, id decoquere, ut decima pars remaneat, eiusque
<span class="br"></span><span class="lineNumber">7</span><span class="br"></span>cyathum sorbere. Tertium, quod quandocumque fieri potest: malum Punicum excavare, exemptisque omnibus seminibus, membranas, quae inter ea fuerunt, iterum<a class="footnoteLink" href="#note_LCL292_444_1" id="target_note_LCL292_444_1"><sup>1</sup></a> . . . coicere; tum infundere cruda ova, rudiculaque miscere; dein malum ipsum super prunam imponere, quod, dum umor intus est, non aduritur: ubi siccum esse coepit, removere oportet, extractumque cocleari quod intus est esse. Ali-quibus . . .<a class="footnoteLink" href="#note_LCL292_444_2" id="target_note_LCL292_444_2"><sup>2</sup></a> adiectis maius momentum habet; itaque etiam in piperatum coicitur misceturque cum sale et
<span class="br"></span><span class="lineNumber">8</span><span class="br"></span>pipere.<a class="footnoteLink" href="#note_LCL292_444_3" id="target_note_LCL292_444_3"><sup>3</sup></a> Est quid ex his edendum est. Pulticula etiam, cum qua paulum ex favo vetere coctum<a class="footnoteLink" href="#note_LCL292_444_4" id="target_note_LCL292_444_4"><sup>4</sup></a> sit, et lenticula cum malicorio cocta, rubique cacumina in aqua decocta, et ex oleo atque aceto adsumpta, efficacia sunt, atque ea aqua, in qua vel palmulae vel malum Cotoneum vel arida sorba vel rubi decocti sunt, potata. Quod genus significo, quotiens
<span class="br"></span><span class="lineNumber">9</span><span class="br"></span>potionem dandam esse dico, quae astringat. Tritici quoque hemina in vino Aminaeo austero decoquitur, idque triticum ieiuno ac sitienti datur, superque id vinum id sorbetur; quod iure valentissimis medicamentis adnumerari potest. Atque etiam potui datur vinum Signinum vel resinatum austerum vel quodlibet austerum. Contunditurque cum corticibus seminibusque suis Punicum malum vinoque tali miscetur;



</p></section><notes><section class="footnotes"><ul><li class="note" id="note_LCL292_444_1"><a class="footnoteCrossrefLink" href="#target_note_LCL292_444_1" title="Click to highlight in text"><sup class="lineRef">1</sup><span class="italic">After</span> iterum, <span class="italic">Marx supplies</span> in cavum, <span class="italic">which is translated.</span></a></li><script type="text/javascript">document.getElementById('note_LCL292_444_1').style.display = "none";</script><li class="note" id="note_LCL292_444_2"><a class="footnoteCrossrefLink" href="#target_note_LCL292_444_2" title="Click to highlight in text"><sup class="lineRef">2</sup><span class="italic">Marx supplies</span> acribus, <span class="italic">which is translated.</span></a></li><script type="text/javascript">document.getElementById('note_LCL292_444_2').style.display = "none";</script><li class="note" id="note_LCL292_444_3"><a class="footnoteCrossrefLink" href="#target_note_LCL292_444_3" title="Click to highlight in text"><sup class="lineRef">3</sup><span class="italic">Several emendations are suggested for this corrupt passage. Marx</span> et sic quidem ex his edendum est; <span class="italic">Targa</span> (<span class="italic">followed by Daremberg</span>) atque ex his edendum; <span class="italic">v.d. Linden,</span> esturque ex his. Edenda. . . . <span class="italic">The general sense is clear</span> (<span class="italic">see translation</span>).</a></li><script type="text/javascript">document.getElementById('note_LCL292_444_3').style.display = "none";</script><li class="note" id="note_LCL292_444_4"><a class="footnoteCrossrefLink" href="#target_note_LCL292_444_4" title="Click to highlight in text"><sup class="lineRef">4</sup><span class="italic">So some MSS. Marx with others reads</span> cocti.</a></li><script type="text/javascript">document.getElementById('note_LCL292_444_4').style.display = "none";</script></ul></section></notes></section>