<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ficit, difficiliusque postea tractatur. Raro sed aliquando tamen evenit, ut os quidem totum integrum maneat, intus vero ex ictu vena aliqua in cerebri membrana rupta aliquid sanguinis mittat, isque ibi concretus magnos dolores moveat, . . . oculos<a class="footnoteLink" href="#note_LCL336_508_1" id="target_note_LCL336_508_1"><sup>1</sup></a> quibusdam obcaecet. Sed fere contra id dolor est et eo loco cute incisa pallidum os reperitur; ideoque id quoque os excidendum est.</p>
<span class="br"></span><span class="lineNumber">8</span><span class="br"></span><p>Quacumque autem de causa curatio haec necessaria est, si nondum satis cutis patefacta est, latius aperienda est, donec quicquid laesum est in conspectu sit. In quo ipso videndum est, ne quid ex ima membranula, quae sub cute calvariam cingit, super os relinquatur, siquidem ea scalpro terebrisve lacerata vehementes febres cum inflammationibus excitat; itaque eam commodius est ex toto ab osse <span class="br"></span><span class="lineNumber">9</span><span class="br"></span> deduci. Plagam, si ex vulnere est, talem necesse est habeamus, qualem acceperimus: si manu facienda est, ea fere commodissima est, quae duabus transversis lineis litterae X figuram accipit; tum deinde a singulis procedentibus lingulis cutis subsecatur. Inter quae si sanguis fertur, spongia subinde in aceto tincta cohibendus est, occupandusque est obiectis linamentis et caput altius excitandum. Neque id ullum metum, nisi inter musculos qui tempora continent, adfert: sed ibi quoque nihil tutius fit.</p>
<span class="br"></span><span class="lineNumber">10</span><span class="br"></span><p>In omni vero fisso fractove osse protinus antiquiores medici ad ferramenta veniebant, quibus id exciderent: sed multo melius est ante emplastra
 
</p></section><notes><section class="footnotes"><ul><li class="note" id="note_LCL336_508_1"><a class="footnoteCrossrefLink" href="#target_note_LCL336_508_1" title="Click to highlight in text"><sup class="lineRef">1</sup><span class="italic">Marx adds</span> aut <span class="italic">before</span> oculos.</a></li><script type="text/javascript">document.getElementById('note_LCL336_508_1').style.display = "none";</script></ul></section></notes></section>