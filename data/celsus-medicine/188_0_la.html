<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

tamen alius inportunior acutiorque morbus est, quam is, qui quodam rigore nervorum modo caput scapulis, modo mentum pectori adnectit, modo rectam et inmobilem cervicem intendit. Primum Graeci ὀπισθότονον, insequentem ἐμπροσθότονον, ultimum τέτανον appellant, quamvis minus subtiliter quidam indiscretis his nominibus utuntur. Ea saepe intra
<span class="br"></span><span class="lineNumber">2</span><span class="br"></span>quartum diem tollunt: si hunc evaserunt, sine periculo sunt.—Eadem omnia ratione curantur idque convenit . . .<a class="footnoteLink" href="#note_LCL292_376_1" id="target_note_LCL292_376_1"><sup>1</sup></a> Sed Asclepiades utique emittendum
sanguinem credidit; quod quidam utique vitandum esse dixerunt, eo quod maxime tum corpus calore egeret, isque esset in sanguine. Verum
hoc quidem falsum est: neque enim natura sanguinis est, ut utique caleat, sed ex iis, quae in homine sunt, hic celerrime vel calescit vel refrigescit. Mitti vero necne debeat, ex iis intellegi potest, quae de sanguinis missione praecepta sunt (II. 10, 11).
<span class="br"></span><span class="lineNumber">3</span><span class="br"></span>Utique autem recte datur castoreum, et cum hoc piper vel laser; deinde opus est fomento umido et calido. Itaque plerique aqua calida multa cervices subinde perfundunt. Id in praesentia levat, sed oportuniores nervos frigori reddit, quod utique vitandum



</p></section><notes><section class="footnotes"><ul><li class="note" id="note_LCL292_376_1"><a class="footnoteCrossrefLink" href="#target_note_LCL292_376_1" title="Click to highlight in text"><sup class="lineRef">1</sup><span class="italic">Probably some words describing the general treatment which is agreed on have fallen out.</span></a></li><script type="text/javascript">document.getElementById('note_LCL292_376_1').style.display = "none";</script></ul></section></notes></section>