<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
persequendi; itemque faciendum, si plures se quasi <span class="br"></span><span class="lineNumber">B</span><span class="br"></span> ramuli ostendunt. Ubi ad finis fistulae ventum est, excidendus ex ea totus callus est, superque fibulae dandae et medicamentum quo glutinetur. At si recta subter tendit, ubi, quo maxime ferat, specillo exploratum est, excidi is sinus debet; dein fibula oris cutis inicienda est; et aeque glutinantia medicamenta superdanda sunt aut, si corruptius ulcus est, quod interdum osse vitiato fit, ubi id quoque curatum est, pus moventia.</p>
<span class="br"></span><span class="lineNumber">2</span><span class="br"></span><p>Solent autem inter costas fistulae subter exire; quod ubi incidit, eo loco costa ab utraque parte praecidenda et eximenda est, ne quid intus corruptum relinquatur. Solent, ubi costas transierunt, saeptum id, quod transversum a superioribus visceribus <span class="br"></span><span class="lineNumber">B</span><span class="br"></span> intestina discernit, violare. Quod intellegi loco et magnitudine doloris potest, et quia<a class="footnoteLink" href="#note_LCL336_308_1" id="target_note_LCL336_308_1"><sup>1</sup></a> nonnumquam spiritus ea cum umore quasi bullante prorumpit, maximeque si hunc ore ille continuit. In eo medicinae locus nullus est. In ceteris vero, quae circa costas sanabilia sunt, pinguia medicamenta inimica sunt; ceteris, quae ad vulnera adcommodantur, uti licet: optime tamen sicca linamenta vel, si purgandum aliquid videtur, in melle tincta inponuntur.</p>
<span class="br"></span><span class="lineNumber">3</span><span class="br"></span><p>Ventri nullum os subest, sed ibi perniciosae admodum fistulae fiunt, adeo ut Sostratus insanabiles esse crediderit. Id non ex toto ita se habere usus ostendit. Et quidem, quod maxime mirum videri
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_308_1"><a class="footnoteCrossrefLink" href="#target_note_LCL336_308_1" title="Click to highlight in text"><sup class="lineRef">1</sup>et quia <span class="italic">Daremberg following one MS.; Marx keeps the</span> qui <span class="italic">of the majority and suggests (since</span> ille <span class="italic">follows) that some words have fallen out</span>.</a></li><script type="text/javascript">document.getElementById('note_LCL336_308_1').style.display = "none";</script><li class="note" id="note_LCL336_308_a"><a class="footnoteCrossrefLink" href="#target_note_LCL336_308_a" title="Click to highlight in text"><sup class="lineRef">a</sup>V. 26. 23 B and note <span class="italic">c</span>.</a></li><script type="text/javascript">document.getElementById('note_LCL336_308_a').style.display = "none";</script><li class="note inline" id="note_LCL336_308_b"><a class="footnoteCrossrefLink" href="#target_note_LCL336_308_b" title="Click to highlight in text"><sup class="lineRef">b</sup>VIII. 2.</a></li><script type="text/javascript">document.getElementById('note_LCL336_308_b').style.display = "none";</script><li class="note inline" id="note_LCL336_308_c"><a class="footnoteCrossrefLink" href="#target_note_LCL336_308_c" title="Click to highlight in text"><sup class="lineRef">c</sup>IV. 1. 4.</a></li><script type="text/javascript">document.getElementById('note_LCL336_308_c').style.display = "none";</script></ul></section></notes></section>