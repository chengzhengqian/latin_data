<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">


Ubi iam iter modiolo pressum est, medius clavus educitur, et ille per se agitur; dein cum sanitas inferioris partis scobe cognita est, modiolus removetur. At si latius vitium est quam ut illo <span class="br"></span><span class="lineNumber">4</span><span class="br"></span> conprehendatur, terebra res agenda est. Ea foramen fit in ipso fine vitiosi ossis atque integri; deinde alterum non ita longe, tertiumque; donec totus is locus, qui excidendus est, his cavis cinctus sit; atque ibi quoque quatenus terebra agenda sit, scobis significat. Tum excissorius scalper ab altero foramine ad alterum malleolo adactus id, quod inter utrumque medium est, excidit; ac sic ambitus similis ei fit, <span class="br"></span><span class="lineNumber">5</span><span class="br"></span> qui in angustiorem orbem modiolo inprimitur. Utro modo vero id circumductum est, idem excissorius scalper in osse corrupto planissumam quamque testam â€  laesit,<a class="footnoteLink" href="#note_LCL336_498_1" id="target_note_LCL336_498_1"><sup>1</sup></a> donec integrum os relinquatur. Vix umquam nigrities, interdum caries per totum os perrumpit, maximeque ubi vitiata calvaria est. Id quoque [signi]<a class="footnoteLink" href="#note_LCL336_498_2" id="target_note_LCL336_498_2"><sup>2</sup></a> specillo significatur, quod depressum in id foramen, quod infra solidam sedem habet, [et] <span class="br"></span><span class="lineNumber">6</span><span class="br"></span> ob id renitens aliquid invenit, et madens exit. Si pervium invenit, altius descendens inter os et membranam nihil oppositum invenit, educiturque siccum: non quo non subsit aliqua vitiosa sanies, sed quo[niam] ibi ut in latiore sede diffusa sit. Sive autem nigrities, quam terebra detexit, sive caries, quam specillum ostendit, os transit, modioli quidem usus fere supervacuus est, quia latius pateat necesse est, quod tam

 
</p></section><notes><section class="footnotes"><ul><li class="note" id="note_LCL336_498_1"><a class="footnoteCrossrefLink" href="#target_note_LCL336_498_1" title="Click to highlight in text"><sup class="lineRef">1</sup><span class="italic">The text as it stands cannot be translated. Marx would read</span> testulam eximat <span class="italic">for</span> testam laesit, <span class="italic">and this is translated.</span></a></li><script type="text/javascript">document.getElementById('note_LCL336_498_1').style.display = "none";</script><li class="note" id="note_LCL336_498_2"><a class="footnoteCrossrefLink" href="#target_note_LCL336_498_2" title="Click to highlight in text"><sup class="lineRef">2</sup>signi del <span class="italic">Targa</span>, signo specilli <span class="italic">Constantinus</span>, vitii, <span class="italic">V. d. Linden</span>, signi specillo <span class="italic">Marx.</span></a></li><script type="text/javascript">document.getElementById('note_LCL336_498_2').style.display = "none";</script></ul></section></notes></section>