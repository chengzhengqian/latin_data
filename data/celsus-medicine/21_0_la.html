<section class="div1 language" lang="la"><header><hgroup><h1>Celsus</h1></hgroup></header><section class="div2">
</section>
<section class="div2">
<h2><span class="ac">Liber I</span></h2>
<p><span class="bold">1.</span> <span class="sc">Sanus</span> homo, qui et bene valet et suae spontis est, nullis obligare se legibus debet, ac neque medico neque iatroalipta egere. Hunc oportet varium habere vitae genus: modo ruri esse, modo in urbe, saepiusque in agro; navigare, venari, quiescere interdum, sed frequentius se exercere; siquidem ignavia corpus hebetat, labor firmat, illa maturam senectutem, hic longam adulescentiam reddit.</p>
<span class="br"></span><span class="lineNumber">2</span><span class="br"></span><p>Prodest etiam interdum balineo, interdum aquis frigidis uti; modo ungui, modo id ipsum neglegere; nullum genus cibi fugere, quo populus utatur; interdum in convictu esse, interdum ab eo se retrahere;
modo plus iusto, modo non amplius adsumere; bis die potius quam semel cibum capere, et semper
<span class="br"></span><span class="lineNumber">3</span><span class="br"></span>quam plurimum, dummodo hunc concoquat. Sed ut huius generis exercitationes cibique necessariae sunt, sic athletici supervacui: nam et intermissus propter civiles aliquas necessitates ordo exercitationis corpus adfligit, et ea corpora, quae more eorum repleta sunt, celerrime et senescunt et aegrotant.</p>
<span class="br"></span><span class="lineNumber">4</span><span class="br"></span><p>Concubitus vero neque nimis concupiscendus, neque nimis pertimescendus est. Rarus corpus



</p></section><notes></notes></section>