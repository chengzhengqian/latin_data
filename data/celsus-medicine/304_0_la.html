<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">B</span><span class="br"></span> punctiones. Et quod desubito durius non est, melius<a class="footnoteLink" href="#note_LCL304_146_1" id="target_note_LCL304_146_1"><sup>1</sup></a> est et quamvis non rubet, coloris tamen aliter mutati est. Quae signa iam pure oriente nascuntur: tumor ruborque multo ante incipiunt. Sed si locus mollis est, avertendus is materiae aditus est per cataplasmata, quae simul et reprimunt et refrigerant; qualia et alias (II. 33, 2; V. 18, 21) et paulo ante in erysipelate (V. 26, 33) proposui: si iam durior est, ad ea veniendum est, quae digerant et resolvant; qualis est ficus arida contusa, aut faex mixta cum cerato, quod ex adipe suilla coactum sit, aut cucumeris radix, cui ex farina duae partes <span class="br"></span><span class="lineNumber">C</span><span class="br"></span> adiectae sint ante ex mulso decoctae. Licet etiam miscere aequis portionibus Hammoniacum, galbanum, propolim, viscum, pondusque adicere myrrae dimidio minus quam in prioribus singulis erit. Atque emplastra quoque et malagmata idem efficiunt, quae supra (18, 7–20; 19, 9–17) explicui. Quod per haec discussum non est, necesse est maturescat; idque quo celerius fiat, imponenda est farina hordeacia ex aqua cocta . . .<a class="footnoteLink" href="#note_LCL304_146_2" id="target_note_LCL304_146_2"><sup>2</sup></a> recte miscetur. Eadem autem haec in minoribus quoque abscessibus, quorum nomina proprietatesque supra (§ 1–10) reddidi, recte fiunt; eademque omnium curatio, tantum modo distat.</p>
<p><span class="br"></span><span class="lineNumber">D</span><span class="br"></span> Crudum est autem, in quo magis quasi . . .<a class="footnoteLink" href="#note_LCL304_146_3" id="target_note_LCL304_146_3"><sup>3</sup></a> venarum motus est, et gravitas et ardor et distentio et dolor et rubor et durities et, si maior abscessus est, horror aut etiam febricula permanet; penitusque


 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_146_1"><a class="footnoteCrossrefLink" href="#target_note_LCL304_146_1" title="Click to highlight in text"><sup class="lineRef">1</sup><span class="italic">Reading</span> melius <span class="italic">with one MS. Marx retains</span> mollius.</a></li><script type="text/javascript">document.getElementById('note_LCL304_146_1').style.display = "none";</script><li class="note" id="note_LCL304_146_2"><a class="footnoteCrossrefLink" href="#target_note_LCL304_146_2" title="Click to highlight in text"><sup class="lineRef">2</sup><span class="italic">Constantius inserts</span>: cui et olerum aliquid.</a></li><script type="text/javascript">document.getElementById('note_LCL304_146_2').style.display = "none";</script><li class="note" id="note_LCL304_146_3"><a class="footnoteCrossrefLink" href="#target_note_LCL304_146_3" title="Click to highlight in text"><sup class="lineRef">3</sup><span class="italic">Marx inserts</span> ferventium <span class="italic">and this is translated.</span></a></li><script type="text/javascript">document.getElementById('note_LCL304_146_3').style.display = "none";</script><li class="note" id="note_LCL304_146_a"><a class="footnoteCrossrefLink" href="#target_note_LCL304_146_a" title="Click to highlight in text"><sup class="lineRef">a</sup>II. 33. 2; V. 18. 21–26. 33.</a></li><script type="text/javascript">document.getElementById('note_LCL304_146_a').style.display = "none";</script><li class="note" id="note_LCL304_146_b"><a class="footnoteCrossrefLink" href="#target_note_LCL304_146_b" title="Click to highlight in text"><sup class="lineRef">b</sup>V. 18. 7–20—19. 9–17.</a></li><script type="text/javascript">document.getElementById('note_LCL304_146_b').style.display = "none";</script></ul></section></notes></section>