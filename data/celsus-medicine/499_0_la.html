<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">B</span><span class="br"></span> vidisse memoriae mandarint. Sed locuples tamen eius rei auctor Hippocrates est. Verum ut dissimilis uterque casus est, sic quaedam dissimilia requirit. Ubi ad scapulas iugulum tendit, simul dextra manu plana propellendus in posteriorem partem umerus est, et illud in priorem adtrahendum. Ubi ad pectus conversum est, ipsum quidem retro dandum, umerus autem in priorem partem adducendus ac si is inferior est, non id, quod a pectore est, deprimendum est, quia immobile est, sed umerus ipse adtollendus erit: <span class="br"></span><span class="lineNumber">C</span><span class="br"></span> at si superior est, id, quod a pectore est, inplendum lana et umerus ad pectus deligandus est. Si acuta fragmenta sunt, incidi contra cutis debet: ex ossibus ea, quae carnem vulnerant, praecidenda, tum retussa ossa committenda sunt. Si quod ab aliqua parte eminet, opponendum ei triplex linteolum est in vino et oleo tinctum. Si plura fragmenta sunt, excipienda sunt ea ex ferula facto canaliculo eodemque intus <span class="br"></span><span class="lineNumber">D</span><span class="br"></span> incerato, ne fascea diducatur; quae iugulo composito circumdanda est saepius potius quam valentius; quod ipsum quoque in omnibus ossibus fractis perpetuum est. A dextro vero iugulo, si id fractum est, ad alam sinistram, a sinistro ad dextram † rursusque<a class="footnoteLink" href="#note_LCL336_528_1" id="target_note_LCL336_528_1"><sup>1</sup></a> sub ala sua fasciari debet. Post haec si iugulum ad scapulas inclinatum est, brachium ad latus; si in partem priorem, ad cervicem deligandum est supinusque homo conlocandus. Cetera
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_528_1"><a class="footnoteCrossrefLink" href="#target_note_LCL336_528_1" title="Click to highlight in text"><sup class="lineRef">1</sup><span class="italic">Marx adds</span> ea porrigi <span class="italic">after</span> dextram <span class="italic">and</span> os <span class="italic">after</span> rursusque.</a></li><script type="text/javascript">document.getElementById('note_LCL336_528_1').style.display = "none";</script><li class="note" id="note_LCL336_528_a"><a class="footnoteCrossrefLink" href="#target_note_LCL336_528_a" title="Click to highlight in text"><sup class="lineRef">a</sup>Cf. Hippocrates III. 242 (<span class="italic">Joints</span>, XV.).</a></li><script type="text/javascript">document.getElementById('note_LCL336_528_a').style.display = "none";</script><li class="note" id="note_LCL336_528_b"><a class="footnoteCrossrefLink" href="#target_note_LCL336_528_b" title="Click to highlight in text"><sup class="lineRef">b</sup>For this meaning of <span class="italic">umerus</span>, cf. Appendix, p. 598.</a></li><script type="text/javascript">document.getElementById('note_LCL336_528_b').style.display = "none";</script><li class="note" id="note_LCL336_528_c"><a class="footnoteCrossrefLink" href="#target_note_LCL336_528_c" title="Click to highlight in text"><sup class="lineRef">c</sup>The <span class="italic">canaliculus</span> or gutter-splint (σωλήν), made of canes (<span class="italic">ferulae</span>) was like the rattan cane splint formerly used in India</a></li><script type="text/javascript">document.getElementById('note_LCL336_528_c').style.display = "none";</script></ul></section></notes></section>