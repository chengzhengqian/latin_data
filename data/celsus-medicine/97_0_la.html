<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
radicula appellatur. Item firmior brassica et beta et porrum quam lactuca vel cucurbita vel asparagus.
<span class="br"></span><span class="lineNumber">6</span><span class="br"></span>At ex fructibus surculorum valentiores uvae, ficus, nuces, palmulae quam quae poma proprie nominantur;
atque ex his ipsis firmiora quae sucosa quam quae fragilia sunt.</p>
<p>Itemque ex iis avibus, quae in media specie sunt, valentior ea, quae pedibus quam quae volatu magis nititur: et ex iis, quae volatu fidunt, firmiores quae grandiores aves quam quae minutae sunt, ut ficedula et turdus. Atque eae quoque, quae in aqua degunt, leviorem cibum praestant, quam quae natandi scientiam non habent.</p>
<span class="br"></span><span class="lineNumber">7</span><span class="br"></span><p>Inter domesticas vero quadrupedes levissima suilla est, gravissima bubula. Itemque ex feris, quo maius quodque animal, eo robustior ex eo cibus est.</p>
<p>Pisciumque eorum, qui ex media materia sunt, quibus maxime utimur, tamen gravissimi sunt, ex quibus salsamenta quoque fieri possunt, qualis lacertus est; deinde ii qui, quamvis teneriores, tamen duri sunt, ut aurata, corvus, sparus, oculata, tunc plani, post quos etiamnum leviores lupi mullique, et post hos omnes saxatiles.</p>
<span class="br"></span><span class="lineNumber">8</span><span class="br"></span><p>Neque vero in generibus rerum tantummodo discrimen
est, sed etiam in ipsis; quod et aetate fit et membro et solo et caelo et habitu. Nam quadrupes omne animal, si lactens est, minus alimenti praestat, itemque quo tenerior pullus cohortalis est; in piscibus quoque media aetas, quae non summam




</p></section><notes></notes></section>