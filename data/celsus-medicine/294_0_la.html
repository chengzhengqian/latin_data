<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
maxime nigrae, interdum sublividae aut pallidae: in his sanies esse videtur. Infra color niger est: ipsum corpus aridum et durius quam naturaliter oportet; circaque quasi crusta est, eaque inflammatione cingitur: neque in eo loco levari cutis potest, <span class="br"></span><span class="lineNumber">B</span><span class="br"></span> sed inferiori carni quasi adfixa est. Somnus urguet, nonnunquam horror aut febris oritur, aut utrunque. Idque vitium subteractis quasi quibusdam radicibus serpit, interdum celerius, interdum tardius: supra quoque procedens inalbescit, dein lividum fit, circumque exiguae pustulae oriuntur; et si circa stomachum faucesve incidit, subito spiritum saepe elidit.â€”Nihil melius est quam protinus adurere; neque id grave est: nam non sentit, quoniam ea caro mortua est; finisque adurendi est, dum ex omni parte sensus <span class="br"></span><span class="lineNumber">C</span><span class="br"></span> doloris est. Tum deinde vulnus sicut cetera adusta curandum est: sequitur enim sub medicamentis erodentibus crusta undique a viva carne diducta, quae trahit secum quicquid corruptum erat; purusque iam sinus curari potest implentibus. At si in summa cute vitium est, possunt succurrere quaedam vel <span class="br"></span><span class="lineNumber">D</span><span class="br"></span> exedentia tantum vel etiam adurentia. Vis pro magnitudine adhibenda est. Quodcunque vero medicamentum impositum est, si satis proficiet, protinus a vivo corruptam partem resolvit; certaque esse fiducia potest fore, ut undique vitiosa caro excidat, qua [huiusce rei medicamen] exest. Si [id non fit] medicamentum malo vincitur, utique ad <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_126_a"><a class="footnoteCrossrefLink" href="#target_note_LCL304_126_a" title="Click to highlight in text"><sup class="lineRef">a</sup>Cf. <span class="italic">summam pelliculam</span> (V. 27. 13). Celsus appears to distinguish the <span class="italic">epidermis</span> from the <span class="italic">dermis.</span></a></li><script type="text/javascript">document.getElementById('note_LCL304_126_a').style.display = "none";</script></ul></section></notes></section>