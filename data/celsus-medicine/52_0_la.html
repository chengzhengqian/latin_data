<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>venae quoque ibi vehementer agitantur. Mali etiam morbi signum est nimis celeriter emacrescere; caput et pedes manusque calidas habere ventre et lateribus frigentibus, aut frigidas extremas partes acuto morbo urguente, aut post sudorem inhorrescere; aut post vomitum singultum esse vel rubere oculos; aut post cupiditatem cibi postve longas febres hunc fastidire; aut multum sudare, maximeque frigido
<span class="br"></span><span class="lineNumber">5</span><span class="br"></span>sudore, aut habere sudores non per totum corpus aequales, quique febrem non finiant, et febres eas, quae cotidie tempore eodem revertantur, quaeve semper pares accessiones habeant neque tertio quoque die leventur quaeque continuent, ut per accessiones increscant, tantum per decessiones molliantur, neque umquam integrum corpus dimittant.
<span class="br"></span><span class="lineNumber">6</span><span class="br"></span>Pessimum est, si ne levatur quidem febris, sed aeque concitata continuat. Periculosum etiam est post arcuatum morbum febrem oriri, utique si praecordia dextra parte dura manserunt. Ac dolentibus his nulla acuta febris leviter terrere nos debet; neque umquam in acuta febre aut a somno
<span class="br"></span><span class="lineNumber">7</span><span class="br"></span>non est terribilis nervorum distentio. Timere etiam ex somno mali morbi est, itemque in prima protinus febre mentem esse turbatam membrumve aliquod esse resolutum; ex quo casu quamvis vita redditur, tamen id fere membrum debilitatur. Vomitus etiam periculosus est si sincerus est nec<a class="footnoteLink" href="#note_LCL292_104_1" id="target_note_LCL292_104_1"><sup>1</sup></a> ei pituita vel bilis est mixta, peiorque, si viridis aut niger.
<span class="br"></span><span class="lineNumber">8</span><span class="br"></span>At mala urina est, in qua subsidunt subrubra et levia; deterior, in qua quasi folia quaedam tenuia atque alba; pessima ex his, si tamquam ex furfuribus

</p></section><notes><section class="footnotes"><ul><li class="note" id="note_LCL292_104_1"><a class="footnoteCrossrefLink" href="#target_note_LCL292_104_1" title="Click to highlight in text"><sup class="lineRef">1</sup>Est nec ei <span class="italic">supplied by Marx.</span></a></li><script type="text/javascript">document.getElementById('note_LCL292_104_1').style.display = "none";</script></ul></section></notes></section>