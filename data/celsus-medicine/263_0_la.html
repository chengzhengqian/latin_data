<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>Quod si purganda ulcera in faucibus tussientibus sunt, panacis, murrae, resinae terebenthinae, singulorum P. uncia; galbani P. ∗ =; hysopi P. ∗ = — conterenda sunt, hisque hemina mellis adicienda, et quod digito excipi potest, devorandum est.</p>
<span class="br"></span><span class="lineNumber">12</span><span class="br"></span><p>Colice vero Cassi ex his constat: croci, anesi, castorei, singulorum P. ∗ III; petroselini P. ∗ IIII; piperis et longi et rotundi, singulorum P. ∗ V; papaveris lacrimae, iunci rotundi, murrae, nardi, singulorum P. ∗ VI; quae melle excipiuntur. Id autem et devorari potest et ex aqua calida sumi.</p>
<span class="br"></span><span class="lineNumber">13</span><span class="br"></span><p>Infantem vero mortuum aut secundas expellit aquae potio, cui salis Hammoniaci P. ∗ I, aut cui dictamni Cretici P. ∗ I adiectum est.</p>
<span class="br"></span><span class="lineNumber">14</span><span class="br"></span><p>Ex partu laboranti erysimum ex vino tepido ieiunae dari debet.</p>
<span class="br"></span><span class="lineNumber">15</span><span class="br"></span><p>Vocem adiuvat turis P. ∗ I in duobus cyathis vini datum.</p>
<span class="br"></span><span class="lineNumber">16</span><span class="br"></span><p>Adversus urinae difficultatem piperis longi, castorei, murrae, galbani, papaveris lacrimae, croci, costi unciae singulae; styracis, resinae terebenthinae pondo sextantes, melabsinthi cyathus. Ex quibus ad magnitudinem fabae Aegyptiae et mane et cenato dari debet.</p>
<span class="br"></span><span class="lineNumber">17</span><span class="br"></span><p>Arteriace vero hoc modo fit: casiae, iridis, cinnamomi, nardi, murrae, turis, singulorum P. ∗ I; croci P. ∗ I = —; piperis grana XXX ex passi tribus sextariis decocuntur, donec mellis crassitudo his fiat. Aut croci, murrae, turis, singulorum P. ∗ I coiciuntur in passi eundem modum, eodemque modo decocuntur. Aut eiusdem passi heminae tres usque eo <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_64_a"><a class="footnoteCrossrefLink" href="#target_note_LCL304_64_a" title="Click to highlight in text"><sup class="lineRef">a</sup>Cf. Galen, <span class="italic">De Comp. Med.</span>, IX. 4, XIII. 276</a></li><script type="text/javascript">document.getElementById('note_LCL304_64_a').style.display = "none";</script></ul></section></notes></section>