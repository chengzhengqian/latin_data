<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
quod inter supercilia est: ibi enim vix fieri potest, ut non per omnem aetatem sit exulceratio; quae linteolo medicamentum habente contegendast. Illa utique capite fracto servanda sunt, ut, donec iam valida cicatrix sit, vitentur sol, ventus, frequens balineum, maior vini modus.</p>
<p>5. In naribus vero et os et cartilago frangi solet, et quidem modo adversa, modo a latere. Si adversa ambo fracta sunt alterumve ex iis, nares desidunt, difficulter spiritus trahitur: si a latere os fractum est, is locus cavus est; si cartilago, in alteram partem nares declinantur.</p>
<p>Quicquid in cartilagine incidit, excitanda ea leniter est aut subiecto specillo aut duobus digitis utrimque conpressis; deinde in longitudinem inplicata linamenta et molli pellicula cincta circumsutaque intus adigenda sunt; aut eodem modo compositum aliquid ex arido penicillo; aut grandis pinna cummi vel fabrili glutine inlita et molli pellicula circumdata, <span class="br"></span><span class="lineNumber">2</span><span class="br"></span> quae desidere cartilaginem non sinat. Sed si adversa ea fracta est, aequaliter utraque naris inplenda est: si a latere, crassius esse debet ab ea parte, in quam nasus iacet, ab altera tenuius id quod inseritur. Extrinsecus autem circumdanda habena est mollis, media inlita mixtis inter se simila et turis fuligine; eaque ultra aures ducenda et fronti duobus capitibus adglutinanda est: id enim corpori quasi gluten inhaerescit et, cum induruit, nares commode continet. <span class="br"></span><span class="lineNumber">3</span><span class="br"></span> Sin quod intus inditum est laedit, sicut maxime fit, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_518_a"><a class="footnoteCrossrefLink" href="#target_note_LCL336_518_a" title="Click to highlight in text"><sup class="lineRef">a</sup><span class="italic">i.e.</span> when a wound exposes the frontal sinus. For the frontal sinus see pp. 475 and 495, and for such a wound p. 501.</a></li><script type="text/javascript">document.getElementById('note_LCL336_518_a').style.display = "none";</script></ul></section></notes></section>