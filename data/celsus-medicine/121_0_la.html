<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

cibi a decedente febre quam reliquias ab incipiente excipi. Ita si longius tempus secundum est, quam integerrimo dandum est; si breve, etiam antequam ex toto integer fiat. Quo loco vero integritas est, eodem est remissio, quae maxime in febre continua potest esse.</p>
<span class="br"></span><span class="lineNumber">18</span><span class="br"></span><p>Atque hoc quoque quaeritur, utrum tot horae expectandae sint, quot febrem habuerunt, an satis sit primam partem earum praeteriri, quo[d] aegris iucundius insidat [si interdum non vacat].<a class="footnoteLink" href="#note_LCL292_242_1" id="target_note_LCL292_242_1"><sup>1</sup></a> Tutissimum
est autem ante totius accessionis tempus praeterire, quamvis, ubi longa febris fuit, potest indulgeri aegro maturius, dum tamen ante minime pars dimidia praetereatur. Idque non in ea sola febre, de qua proxime dictum est, sed in omnibus ita servandum est.</p>
<p><span class="bold">5.</span> Haec magis per omnia febrium genera perpetua sunt: nunc ad singulas earum species descendam. Igitur si semel tantum accessit, deinde desiit, eaque vel ex inguine vel ex lassitudine vel ex aestu aliave re simili fuit, sic ut interior nulla causa metum fecerit, postero die, cum tempus accessionis ita transiit,
<span class="br"></span><span class="lineNumber">2</span><span class="br"></span>ut nihil moverit, cibus dari potest. At si ex alto calor venit et gravitas vel capitis vel praecordiorum
secuta est neque apparet quid corpus confuderit, quamvis unam accessionem secuta integritas est, tamen quia tertiana timeri potest, expectandus est



</p></section><notes><section class="footnotes"><ul><li class="note" id="note_LCL292_242_1"><a class="footnoteCrossrefLink" href="#target_note_LCL292_242_1" title="Click to highlight in text"><sup class="lineRef">1</sup><span class="italic">The text here appears to be corrupt</span>; si interdum non vacat <span class="italic">does not seem relevant. One MS.</span> reads quibus <span class="italic">for</span> si.</a></li><script type="text/javascript">document.getElementById('note_LCL292_242_1').style.display = "none";</script></ul></section></notes></section>