<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

ubi febris quierit, protinus sitim quoque quieturam, longioremque accessionem fore, si quod ei datum fuerit alimentum: ita celerius eum desinere sitire,
<span class="br"></span><span class="lineNumber">2</span><span class="br"></span>qui non bibit. Necesse est tamen, quanto facilius etiam sani famem quam sitim sustinent, tanto magis
<span class="br"></span><span class="lineNumber">3</span><span class="br"></span>aegris in potione quam in cibo indulgere. Sed primo quidem die nullus umor dari debet, nisi subito sic venae ceciderunt, ut cibus quoque dari debeat, secundo vero ceterisque etiam, quibus cibus non dabitur, tamen si magna sitis urgebit, potio dari
<span class="br"></span><span class="lineNumber">4</span><span class="br"></span>debet. Ac ne illud quidem ab Heraclida Tarentino dictum ratione caret: ubi aut bilis aegrum aut cruditas male habet, expedire quoque per modicas potiones misceri novam materiam corruptae. Illud videndum est, ut qualia tempora cibo leguntur, talia potioni quoque, ubi sine illo datur, deligantur . . .,<a class="footnoteLink" href="#note_LCL292_252_1" id="target_note_LCL292_252_1"><sup>1</sup></a> aut cum aegrum dormire cupiemus, quod fere sitis prohibet. Satis autem convenit, cum omnibus febricitantibus nimius umor alienus sit, tum praecipue esse feminis, quae ex partu in febres inciderunt.</p>
<span class="br"></span><span class="lineNumber">5</span><span class="br"></span><p>Sed cum tempora cibo potionique febris et remissionis
ratio det, non est expeditissimum scire, quando aeger febricitet, quando melior sit, quando deficiat; sine quibus dispensari illa non possunt. Venis enim maxime credimus, fallacissimae rei, quia saepe istae leniores celerioresve sunt et aetate et sexu et corporum natura. Et plerumque satis sano corpore, si stomachus infirmus est, nonnumquam

</p></section><notes><section class="footnotes"><ul><li class="note" id="note_LCL292_252_1"><a class="footnoteCrossrefLink" href="#target_note_LCL292_252_1" title="Click to highlight in text"><sup class="lineRef">1</sup><span class="italic">Ritter and other editors have noted that there is a lacuna here.</span></a></li><script type="text/javascript">document.getElementById('note_LCL292_252_1').style.display = "none";</script></ul></section></notes></section>