<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

destillationesque concitat. Magis vero gravibus locis ista servanda sunt, in quibus etiam pestilentiam faciunt.</p>
<span class="br"></span><span class="lineNumber">4</span><span class="br"></span><p>Scire autem licet integrum corpus esse, quo die mane urina alba, dein rufa est: illud concoquere, hoc concoxisse significat. Ubi experrectus est aliquis, paulum intermittere; deinde, nisi hiemps est, fovere
<span class="br"></span><span class="lineNumber">5</span><span class="br"></span>os multa aqua frigida debet; longis diebus meridiari potius ante cibum; si minus, post eum. Per hiemem potissimum totis noctibus conquiescere; sin lucubrandum
est, non post cibum id facere, sed post concoctionem. Quem interdiu vel domestica vel civilia officia tenuerunt, huic tempus aliquod servandum
curationi corporis sui est. Prima autem eius curatio exercitatio est, quae semper antecedere cibum debet, in eo, qui minus laboravit et bene concoxit, amplior; in eo, qui fatigatus est et minus concoxit, remissior.</p>
<span class="br"></span><span class="lineNumber">6</span><span class="br"></span><p>Commode vero exercent clara lectio, arma, pila, cursus, ambulatio, atque haec non utique plana commodior est, siquidem melius ascensus quoque et descensus cum quadam varietate corpus moveat, nisi tamen id perquam inbecillum est: melior autem est sub divo quam in porticu; melior, si caput patitur, in sole quam in umbra, melior in umbra<a class="footnoteLink" href="#note_LCL292_46_1" id="target_note_LCL292_46_1"><sup>1</sup></a> quam paries aut viridia efficiunt, quam quae tecto
<span class="br"></span><span class="lineNumber">7</span><span class="br"></span>subest; melior recta quam flexuosa. Exercitationis autem plerumque finis esse debet sudor aut certe





</p></section><notes><section class="footnotes"><ul><li class="note" id="note_LCL292_46_1"><a class="footnoteCrossrefLink" href="#target_note_LCL292_46_1" title="Click to highlight in text"><sup class="lineRef">1</sup><span class="italic">Some MSS. omit</span> melior in umbra.</a></li><script type="text/javascript">document.getElementById('note_LCL292_46_1').style.display = "none";</script></ul></section></notes></section>