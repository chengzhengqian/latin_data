<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

possunt, sed ea cum ex peregrinis medicamentis maxime constent, aliisque magis, quam quibus ratione victus succurritur (V. <span class="italic">Proem.,</span> 1, 2), opitulentur,
in praesentia differam: ponam vero ea, quae prompta et iis morbis, de quibus protinus (III, IV) dicturus sum, apta corpus erodunt, et sic eo quod mali est extrahunt. Habent autem hanc facultatem semen erucae, nasturcii, radiculae, praecipue tamen omnium sinapi. Salis quoque et fici eadem vis est.</p>
<span class="br"></span><span class="lineNumber">2</span><span class="br"></span><p>Leniter vero simul et reprimunt et molliunt lana sucida quo cum aceto vel vino oleum adiectum est, contritae palmulae, furfures in salsa aqua vel aceto decoctae.</p>
<p>At simul et reprimunt et refrigerant herba muralis (παρθένιον vel περδείκιον appellant), serpullum,
puleium, ocimum, herba sanguinalis, quam Graeci πολύγονον vocant, portulaca, papaveris folium, capriolique vitium, coriandrum, folia hyocimum,
muscus, siser, apium, solanum (quam strychnon Graeci vocant), brassicae folia, intubus,
<span class="br"></span><span class="lineNumber">3</span><span class="br"></span>plantago, feniculi semen; contrita pira vel mala, praecipueque Cotonea, lenticula; aqua frigida, maximeque pluvialis, vinum, acetum, et horum aliquo madens vel panis vel farina vel spongia vel cinis vel lana sucida vel etiam linteolum; creta Cimolia,
gypsum; melinum, murteum, rosa, acerbum oleum; verbenarum contusa cum teneris colibus
<span class="br"></span><span class="lineNumber">4</span><span class="br"></span>folia; cuius generis sunt olea, cupressus, myrtus, lentiscus, tamarix, ligustrum, rosa, rubus, laurus, hedera, Punicum malum.</p>
<p>Sine frigore autem reprimunt cocta mala Cotonea,



</p></section><notes></notes></section>