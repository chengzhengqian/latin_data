<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

praecipueque ea ulcera, quae ex frigore sunt. Idem
<span class="br"></span><span class="lineNumber">6</span><span class="br"></span>corporis colorem bonum facit, urinam movet. Si nimius est, corpus effeminat, nervos emollit, stomachum
solvit. Minime vero frigus et calor tuta sunt, ubi subita insuetis sunt: nam frigus lateris dolores aliaque vitia, frigida aqua strumas excitat. Calor concoctionem prohibet, somnum aufert, sudorem
digerit, obnoxium morbis pestilentibus corpus efficit.</p>
<p><span class="bold">10.</span> Est etiam observatio necessaria, qua quis in pestilentia utatur adhuc integer, cum tamen securus esse non possit. Tum igitur oportet peregrinari, navigare, ubi id non licet, gestari, ambulare sub diu ante aestum leniter eodemque modo ungui; et, ut supra (<span class="bold">9</span>, 1â€“3, 6) conprensum est, vitare fatigationem, cruditatem, frigus, calorem, libidinem, multoque magis se continere, si qua
<span class="br"></span><span class="lineNumber">2</span><span class="br"></span>gravitas in corpore est. Tum neque mane surgendum
neque pedibus nudis ambulandum est, minime post cibum aut balineum; neque ieiuno neque cenato vomendum est, neque movenda alvus; atque etiam, si per se mota est, conprimenda est.
<span class="br"></span><span class="lineNumber">3</span><span class="br"></span>Abstinendum potius, si plenius corpus est, itemque vitandum balneum, sudor, somnus meridianus, utique si cibus quoque antecessit; qui tamen semel die tum commodius adsumitur, insuper etiam modicus, ne cruditatem moveat. Alternis diebus in vicem modo aqua modo vinum bibendum est. Quibus
servatis ex reliqua victus consuetudine quam
<span class="br"></span><span class="lineNumber">4</span><span class="br"></span>minimum mutari debet. Cum vero haec in omni


</p></section><notes></notes></section>