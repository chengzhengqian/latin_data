<section class="div1 language" lang="la"><header><hgroup><h1>Celsus</h1></hgroup></header><section class="div2">
</section>
<section class="div2">
<h2><span class="ac">II</span></h2>
<p><span class="bold">1.</span> Igitur saluberrimum ver est, proxime deinde ab hoc hiemps; periculosior quam salubrior aestas,
<span class="br"></span><span class="lineNumber">2</span><span class="br"></span>autumnus longe periculosissimus. Ex tempestatibus vero optimae aequales sunt, sive frigidae sive calidae; pessimae, quae maxime variant; quo fit, ut autumnus plurimos opprimat. Nam fere meridianis temporibus calor, nocturnis atque matutinis simulque etiam vespertinis frigus est. Corpus ergo, et aestate et subinde meridianis caloribus relaxatum, subito frigore excipitur. Sed ut eo tempore id maxime fit, sic, quandocumque evenit, noxium est.</p>
<span class="br"></span><span class="lineNumber">3</span><span class="br"></span><p>Ubi aequalitas autem est, tamen saluberrimi sunt sereni dies; meliores pluvii quam tantum nebulosi nubilive, optimique hieme qui omni vento vacant, aestate quibus favonii perflant. Si genus aliud ventorum est, salubriores septentrionales quam subsolani vel austri sunt, sic tamen haec, ut interdum <span class="br"></span><span class="lineNumber">4</span><span class="br"></span>regionum sorte mutentur. Nam fere ventus ubique a mediterraneis regionibus veniens salubris, a mari gravis est. Neque solum in bono tempestatium habitu certior valetudo est, sed priores<a class="footnoteLink" href="#note_LCL292_86_1" id="target_note_LCL292_86_1"><sup>1</sup></a> morbi quoque, si qui inciderunt, leviores sunt et promptius finiuntur. Pessimum aegro caelum est, quod aegrum

</p></section><notes><section class="footnotes"><ul><li class="note" id="note_LCL292_86_1"><a class="footnoteCrossrefLink" href="#target_note_LCL292_86_1" title="Click to highlight in text"><sup class="lineRef">1</sup><span class="italic">The MSS. here vary between</span> prior <span class="italic">and</span> priores. <span class="italic">Marx conjectures</span> praeterea.</a></li><script type="text/javascript">document.getElementById('note_LCL292_86_1').style.display = "none";</script></ul></section></notes></section>