<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

respondere experimenta testantur. Neque tamen pluribus locis deligari necesse est, sed satis est infra inguina et super talos, summosque umeros, etiam brachia. Tum si febris urget, danda est sorbitio, et potui aqua, in qua aliquid ex iis, quae alvum adstringunt, decoctum sit. At si abest febris, vel elota halica vel panis ex aqua frigida et molle quoque ovum dari potest, potui vel idem, quod supra scriptum est, vel vinum dulce vel aqua frigida: sed sic bibendum erit, ut sciamus huic morbo sitim prodesse.
<span class="br"></span><span class="lineNumber">8</span><span class="br"></span>Praeter haec necessaria sunt quies, securitas, silentium. Caput huius quoque cubantis sublime esse debet, recteque tondetur; facies saepe aqua frigida fovenda est. At inimica sunt vinum, balneum, venus, in cibo oleum, acria omnia, item calida fomenta, conclave calidum et inclusum, multa vestimenta corpori iniecta. Etiam frictiones<a class="footnoteLink" href="#note_LCL292_396_1" id="target_note_LCL292_396_1"><sup>1</sup></a> . . . ubi bene etiam sanguis conquievit. Tum vero incipiendum est a brachiis cruribusque, a thorace abstinendum. In hoc casu per hiemem locis maritumis, per aestatem . . .<a class="footnoteLink" href="#note_LCL292_396_2" id="target_note_LCL292_396_2"><sup>2</sup></a> mediterraneis opus est.</p>
<p><span class="bold">12</span> (V). Faucibus subest stomachus; in quo plura longa vitia incidere consuerunt. Nam modo ingens calor, modo inflatio hunc, modo inflammatio, modo exulceratio adficit: interdum pituita, interdum bilis oritur; frequentissimumque eius malum est, quo resolvitur, neque ulla re magis aut adficitur aut




</p></section><notes><section class="footnotes"><ul><li class="note" id="note_LCL292_396_1"><a class="footnoteCrossrefLink" href="#target_note_LCL292_396_1" title="Click to highlight in text"><sup class="lineRef">1</sup><span class="italic">After</span> frictiones <span class="italic">Marx inserts</span> utiles sunt, <span class="italic">which is translated.</span></a></li><script type="text/javascript">document.getElementById('note_LCL292_396_1').style.display = "none";</script><li class="note" id="note_LCL292_396_2"><a class="footnoteCrossrefLink" href="#target_note_LCL292_396_2" title="Click to highlight in text"><sup class="lineRef">2</sup><span class="italic">Marx suggests</span> uti <span class="italic">to fill the lacuna.</span></a></li><script type="text/javascript">document.getElementById('note_LCL292_396_2').style.display = "none";</script></ul></section></notes></section>