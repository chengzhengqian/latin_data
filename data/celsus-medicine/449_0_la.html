<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
trahi posse videatur, quo minus interposito aliquo <span class="br"></span><span class="lineNumber">B</span><span class="br"></span> spatio interemat. Non quo non interdum etiam temeraria medicina prof√¨ciat, sed quo saepius utique in hoc fallat, in quo plura et genera et tempora periculi sunt; quae simul cum ipsa curatione proponam. Igitur, ubi ultima experiri statutum est, ante aliquot diebus victu corpus praeparandum est, ut modicos, ut salubres cibos, ut minime glutinosos adsumat; ut aquam bibat. Ambulandi vero inter haec exercitatione utatur, quo magis calculus ad <span class="br"></span><span class="lineNumber">C</span><span class="br"></span> vesicae cervicem descendat. Quod an inciderit, digitis quoque, sicut in curatione (E) docebo, demissis cognoscitur. Ubi eius rei fides est, pridie is puer in ieiunio continendus, et tum loco calido curatio adhibenda; quae hoc modo ordinatur: homo praevalens et peritus in sedili alto considit; supinumque eum et aversum, super genua sua coxis eius conlocatis, conprehendit; reductisque eius cruribus ipsum quoque iubet, manibus ad suos poplites datis, eos quam maxime possit adtrahere, simulque ipse <span class="br"></span><span class="lineNumber">D</span><span class="br"></span> sic eos continet. Quod si robustius corpus eius est, qui curatur, duobus sedilibus iunctis duo valentes insidunt, quorum et sedilia et interiora crura inter se deligantur, ne diduci possint. Tum is super duorum genua eodem modo collocatur; atque alter, prout consedit, sinistrum crus eius, alter dextrum, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_428_a"><a class="footnoteCrossrefLink" href="#target_note_LCL336_428_a" title="Click to highlight in text"><sup class="lineRef">a</sup>Prooemium 49 and III. 9. 4, 5 (vol. I, 26. 270).</a></li><script type="text/javascript">document.getElementById('note_LCL336_428_a').style.display = "none";</script></ul></section></notes></section>