<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

vinum praeterquam primis diebus recte datur. Corpus contrita plantago et inlita optime tueri videtur.</p>
<p><span class="bold">26.</span> Attonitos quoque raro videmus, quorum et corpus et mens stupet. Fit interdum ictu fulminis,
interdum morbo: ἀποπληφίαν hunc Graeci appellant.—His sanguis mittendus est; veratro quoque albo, vel alvi ductione utendum; tunc adhibendae frictiones, et ex media materia minime pingues cibi, quidam etiam acres: a vino abstinendum.</p>
<p><span class="bold">27.</span> 1. At resolutio nervorum frequens ubique morbus est: interdum tota corpora, interdum partes infestat. Veteres auctores illud ἀποπληξίαν hoc παράλυσιν nominarunt: nunc utrumque παράλυσιν appellari video. Solent autem qui per omnia membra vehementer resoluti sunt, celeriter rapi; ac si correpti non sunt, diutius quidem vivunt, sed raro tamen ad sanitatem perveniunt; plerumque miserum spiritum
<span class="marginNote left partNote">B</span>trahunt, memoria quoque amissa. In partibus vero numquam acutus, saepe longus, fere sanabilis morbus est. Si omnia membra vehementer resoluta sunt, sanguinis detractio vel occidit vel liberat. Aliud curationis
genus vix umquam sanitatem restituit, saepe mortem tantum differt, vitam interim infestat. Post sanguinis missionem si non redit et motus et mens, nihil spei superest; si redit, sanitas quoque prospicitur.
<span class="marginNote left partNote">C</span>At ubi pars resoluta est, pro vi et mali et corporis vel sanguis mittendus vel alvus ducenda



</p></section><notes></notes></section>