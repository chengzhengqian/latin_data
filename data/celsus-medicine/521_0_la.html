<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
saepiusque eadem ratione circumagi, donec bene id teneat. Vinctus hac ratione umerus commodius continetur, si adductus ad latus sic quoque fascia deligatur.</p>
<p>16. In cubito autem tria coire ossa umeri et radii et cubiti ipsius, ex iis, quae prima parte huius voluminis (1. 19) posita sunt, intellegi potuit. Si cubitus, qui adnexus umero est, ab hoc excidit, radius, qui adiunctus est, interdum trahitur, interdum subsistit. In omnes vero quattuor partes excidere cubitus potest: sed si in priorem prolapsus est, extentum brachium est neque recurvatur; si in posteriorem, brachium curvum est neque extenditur, breviusque altero est; interdum febrem vomitumque <span class="br"></span><span class="lineNumber">2</span><span class="br"></span> bilis movet; si in exteriorem interioremve, brachium porrectum est, sed paulum in eam partem, a qua os recessit, recurvatum.—Quicquid incidit, reponendi ratio una est; neque in cubito tantum sed in omnibus quoque membris longis, quae per articulum . . .<a class="footnoteLink" href="#note_LCL336_572_1" id="target_note_LCL336_572_1"><sup>1</sup></a> longa testa iunguntur: utrumque membrum in diversas partes extendere, donec spatium inter ossa liberum sit; tum id os, quod excidit, ab ea parte, in quam prolapsum est, in <span class="br"></span><span class="lineNumber">3</span><span class="br"></span> contrariam impellere. Extendendi tamen alia atque alia genera sunt, prout aut nervi valent, aut ossa huc illucve se dederunt. Ac modo manibus solis utendum est, modo quaedam alia adhibenda. Ergo si in priorem partem cubitus prolapsus est, extendi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_572_1"><a class="footnoteCrossrefLink" href="#target_note_LCL336_572_1" title="Click to highlight in text"><sup class="lineRef">1</sup><span class="italic">Marx supplies</span> cum.</a></li><script type="text/javascript">document.getElementById('note_LCL336_572_1').style.display = "none";</script><li class="note" id="note_LCL336_572_aa"><a class="footnoteCrossrefLink" href="#target_note_LCL336_572_aa" title="Click to highlight in text"><sup class="lineRef">a</sup>VIII. 1. 19, 20. For dislocations and fracture above the elbow, cf. Hippocrates III. 184 <span class="italic">et seqq.</span>–244 <span class="italic">et seqq.</span>, 356, 410 (<span class="italic">Fractures</span>, XXXVIII.–XLV.; <span class="italic">Joints</span>, XVII.–XXV., LXVI.; <span class="italic">Mochlikon</span>, VII.–XXV.).</a></li><script type="text/javascript">document.getElementById('note_LCL336_572_aa').style.display = "none";</script></ul></section></notes></section>