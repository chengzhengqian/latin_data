<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">


remve partem lapsa sunt, super inponendum durum aliquid, idque supra prominens os manu urguendum est, per quod vis adiecta facilius id in suam sedem compellit.</p>
<p>18. In palma quoque ossa interdum suis sedibus promoventur, modo in priorem partem, modo in posteriorem: in latus enim moveri paribus ossibus oppositis non possunt. Signum id solum est omniumque commune: tumor ea parte, in quam os venit; ab ea sinus, a qua recessit. Sed sine intentione digito tantummodo bene pressum os in suam sedem revertitur.</p>
<p>19. At in digitis totidem fere casus eademque signa sunt, quae in manibus. Sed in his extendendis non aeque vi opus est, quom et articuli breviores et nervi minus validi sint. Super mensam tantummodo intendi debent, qui vel in priorem vel in posteriorem partem exciderunt; tum ima palma conpelli: at id, quod in latus elapsum est, digitis restitui.</p>
<p>20. Cum de his dixerim, de iis quoque, quae in cruribus sunt, videri possum dixisse: siquidem etiam in hoc casu quaedam similitudo est femori et umero, tibiae et cubito, pedi et manui. Quaedam tamen separatim quoque de his dicenda sunt.</p>
<span class="br"></span><span class="lineNumber">2</span><span class="br"></span><p>Femur in omnes quattuor partes promovetur, saepissime in interiorem, deinde in exteriorem, raro admodum in priorem aut posteriorem. Si in interiorem partem prolapsum est, crus longius altero et vatium est: extra enim pes ultimus spectat; <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_576_a"><a class="footnoteCrossrefLink" href="#target_note_LCL336_576_a" title="Click to highlight in text"><sup class="lineRef">a</sup>For dislocations at the hip, cf. Hippocrates III. 312 <span class="italic">et seqq.</span>, 366, 386, 416 (<span class="italic">Joints</span>, LI.–LXI., LXX., LXXIX., <span class="italic">Mochlikon</span>, XX.–XXV.). The four dislocations are now known as: (i) obturator, (ii) dorsal, (iii) pubic, (iv) sciatic.</a></li><script type="text/javascript">document.getElementById('note_LCL336_576_a').style.display = "none";</script></ul></section></notes></section>