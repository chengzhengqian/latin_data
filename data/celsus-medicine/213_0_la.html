<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

quae per binos ternosve cyathos bibatur. Si vetus vitium est, oportet laser quam optimum ad piperis magnitudinem devorare, altero quoque die vinum vel aquam bibere, interdum interposito cibo singulos vini cyathos sorbere: ex inferiore parte infundere pluviatilem egelidam aquam, maximeque si dolor in imis partibus remanet.</p>
<p><span class="bold">20</span> (XIII). Intra<a class="footnoteLink" href="#note_LCL292_426_1" id="target_note_LCL292_426_1"><sup>1</sup></a> ipsa vero intestina consistunt duo morbi, quorum alter in tenuiore, alter in pleniore est. Prior acutus est, insequens esse longus potest. Diocles Carystius tenuioris intestini morbum χορδαψόν, plenioris εἰλεόν nominavit: a plerisque video nunc illum priorem εἰλεόν, hunc κολικόν nominari. Sed prior modo supra umbilicum, modo sub umbilico dolorem movet. Fit alterutro loco inflammatio; nec alvus nec spiritus infra transmittitur. Si superior pars adfecta est, cibus, si inferior, stercus per os redditur, si utrumlibet, vetus est.
<span class="br"></span><span class="lineNumber">2</span><span class="br"></span>Adicit periculo vomitus biliosus, mali odoris, aut varius aut niger.—Remedium est sanguinem mittere aut cucurbitulas pluribus locis admovere, non ubique cute incisa: id enim duobus aut tribus locis satis est: ex ceteris spiritum evocare abunde est. Tum animadvertere oportet quo loco malum sit: solet enim contra id tumere. Et si supra umbilicum est, alvi ductio utilis non est: si infra est, alvum ducere, ut Erasistrato placuit, optimum est, et saepe id auxilii satis est. Ducitur autem percolato tisanae cremore cum oleo et melle,
<span class="br"></span><span class="lineNumber">3</span><span class="br"></span>sic ut praeterea nihil adiciatur. Si nihil tumet, duas




</p></section><notes><section class="footnotes"><ul><li class="note" id="note_LCL292_426_1"><a class="footnoteCrossrefLink" href="#target_note_LCL292_426_1" title="Click to highlight in text"><sup class="lineRef">1</sup><span class="italic">So v. d. Linden, for the MSS.</span> inter.</a></li><script type="text/javascript">document.getElementById('note_LCL292_426_1').style.display = "none";</script></ul></section></notes></section>