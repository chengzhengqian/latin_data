<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
cum sit ea lenticula rubicundior et inaequalior. Ephelis vero a plerisque ignoratur, quae nihil est nisi asperitas quaedam et durities mali coloris. <span class="br"></span><span class="lineNumber">2</span><span class="br"></span> Cetera non nisi in facie, lenticula etiam in alia parte nonnumquam nasci solet; de qua per se scribere alio loco visum operae pretium non est.—Sed vari commodissime tolluntur inposita resina, cui non minus quam ipsa est aluminis scissilis, et paulum mellis adiectum est. Lenticulam tollunt galbanum et nitrum, cum pares portiones habent contritaque ex aceto sunt, donec ad mellis crassitudinem venerint. His corpus inlinendum et interpositis pluribus horis [mane] eluendum est oleoque leviter unguendum. <span class="br"></span><span class="lineNumber">3</span><span class="br"></span> Ephelidem tollit resina, cui tertia pars salis fossilis et paulum mellis adiectum est. Ad omnia ista vero atque etiam ad colorandas cicatrices potest ea compositio, quae ad Tryphonem patrem auctorem refertur. In ea pares portiones sunt myrobalani magmatis, cretae Cimoliae subcaeruleae, nucum amararum, farinae hordei atque ervi, struthi albi, sertulae Campanae seminis. Quae omnia contrita melle quam amarissimo coguntur, inlitumque id vespere mane eluitur.</p>
<p>6. Sed haec quidem mediocria sunt. Ingentibus vero et variis casibus oculi nostri patent; qui cum magnam partem ad vitae simul et usum et dulcedinem conferant, summa cura tuendi sunt. Protinus autem orta lippitudine quaedam notae sunt, ex quibus quid eventurum sit colligere possumus. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_184_aa"><a class="footnoteCrossrefLink" href="#target_note_LCL304_184_aa" title="Click to highlight in text"><sup class="lineRef">a</sup>Celsus uses <span class="italic">lippitudo to</span> translate the ὀφθαλμία of Hippocrates = running or blear eyes (ὀφθαλμοὶ λημῶντες); pituita for λήμη, rheum; <span class="italic">aspritudo</span> for τράχωμα, which was used to denote chronic conjunctivitis, ophthalmia and trachoma, the eye diseases general among eastern races. For the whole chapter cf. Hippocrates (<span class="italic">Prorrhetica</span> II. 18) Littré IX. 44.</a></li><script type="text/javascript">document.getElementById('note_LCL304_184_aa').style.display = "none";</script></ul></section></notes></section>