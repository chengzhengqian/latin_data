<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

mulsam, quae potui datur, infriari et prodesse. Id cum idoneos auctores ex populo habeat, neque habere quicquam periculi possit, quamvis in monumentis
medicorum non legerim, tamen inserendum huic operi meo credidi.</p>
<p><span class="bold">8</span> (IV. 2). Est etiam circa fauces malum, quod apud Graecos aliud aliudque nomen habet, prout se intendit. Omne in difficultate spirandi consistit;
sed haec dum modica est neque ex toto strangulat δύσπνοια appellatur; cum vehementior
est, ut spirare aeger sine sono et anhelatione non possit, ἆσθμα: at cum accessit id quoque, quod aegre<a class="footnoteLink" href="#note_LCL292_384_1" id="target_note_LCL292_384_1"><sup>1</sup></a> nisi recta cervice spiritus trahitur,
<span class="br"></span><span class="lineNumber">2</span><span class="br"></span>ὀρθόπνοια. Ex quibus id, quod primum est, potest diu trahi: duo insequentia acuta esse consuerunt. His communia sunt, quod propter angustias, per quas spiritus evadit, sibilum exit; dolor in pectore praecordiisque est, interdum etiam scapulis, isque modo decedit, modo revertitur; ad haec tussicula accedit.—Auxilium est, nisi aliquid prohibet, in sanguinis detractione. Neque id satis est, sed lacte venter quoque solvendus est, liquanda alvus, interdum
etiam ducenda; quibus extenuatum corpus
<span class="br"></span><span class="lineNumber">3</span><span class="br"></span>incipit spiritum trahere commodius. Caput autem etiam in lecto sublime habendum est; thorax fomentis cataplasmatisque calidis aut siccis aut etiam umidis adiuvandus est, et postea vel malagma superimponendum,
vel certe ceratum ex cyprino vel irino unguento. Sumenda deinde ieiuno potui mulsa aqua, cum qua vel hysopus cocta vel contrita capparis



</p></section><notes><section class="footnotes"><ul><li class="note" id="note_LCL292_384_1"><a class="footnoteCrossrefLink" href="#target_note_LCL292_384_1" title="Click to highlight in text"><sup class="lineRef">1</sup>quod aegre <span class="italic">added by Marx.</span></a></li><script type="text/javascript">document.getElementById('note_LCL292_384_1').style.display = "none";</script></ul></section></notes></section>