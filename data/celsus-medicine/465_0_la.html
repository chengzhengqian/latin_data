<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
non inperitus a sinistro latere eius debet adsistere et super imum ventrem eius duas manus inponere alteraque alteram premere; quo fit, ut illud caput ad os volvae conpellatur; idque eadem ratione, quae supra (5) posita est, unco extrahere. . . .<a class="footnoteLink" href="#note_LCL336_460_1" id="target_note_LCL336_460_1"><sup>1</sup></a> At si pes alter iuxta repertus est, alter retro cum corpore est, quicquid protractum, paulatim abscidendum est: et si clunes os vulvae urguere coeperunt, iterum retro repellendae sunt, conquisitusque pes eius adducendus. <span class="br"></span><span class="lineNumber">9</span><span class="br"></span> Aliaeque etiamnum difficultates faciunt, ut, qui solidus non exit, concisus eximi debeat. Quotiens autem infans protractus est, tradendus ministro est, ut is eum supinis manibus sustineat; medicus deinde sinistra manu leniter trahere umbilicum debet ita ne abrumpat; dextra eum sequi usque ad eas, quas secundas vocant (quod velamentum infantis intus fuit), iisque ultimis adprehensis venulas membranulasque omnes eadem ratione manu deducere a volva, totumque illud extrahere et si quid intus <span class="br"></span><span class="lineNumber">10</span><span class="br"></span> praeterea concreti sanguinis remanet. Tum conpressis in unum feminibus, ilia conclavi collocanda est modicum calorem sine ullo perflatu habente. Super imum ventrem eius inponenda lana sucida in aceto et rosa tincta. Reliqua curatio talis esse debet, qualis in inflammationibus et in is vulneribus, quae in nervosis locis sunt, adhibetur.</p>
<p>30. 1. Ani quoque vitia, ubi medicamentis non vincuntur, manus auxilium desiderant. Ergo si qua
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_460_1"><a class="footnoteCrossrefLink" href="#target_note_LCL336_460_1" title="Click to highlight in text"><sup class="lineRef">1</sup><span class="italic">Marx adds</span>: oportet <span class="italic">after</span> extrahere.</a></li><script type="text/javascript">document.getElementById('note_LCL336_460_1').style.display = "none";</script><li class="note" id="note_LCL336_460_a"><a class="footnoteCrossrefLink" href="#target_note_LCL336_460_a" title="Click to highlight in text"><sup class="lineRef">a</sup>It is noteworthy that there is no mention of midwife or other female assisting at the operation, or of the so-called Caesarean section, which was often performed after the death of the mother.</a></li><script type="text/javascript">document.getElementById('note_LCL336_460_a').style.display = "none";</script></ul></section></notes></section>