<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
contrita umore non pingui, ut vino vel aceto, coguntur, et rursus coacta inarescunt, atque ubi utendum est, eiusdem generis umore diluuntur. Tum emplastrum imponitur, pastillus inlinitur, aut alicui molliori, ut cerato, miscetur.</p>
<p>18. His cognitis, primum malagmata subiciam, quae fere non sunt refrigerandi sed calfaciendi causa reperta. Est tamen, quod refrigerare possit, ad calidas podagras aptum. Habet gallae et immaturae et alterius, coriandri seminis, cicutae, lacrimae aridae, cummis, singulorum plenum acetabulum; cerati eloti, quod πεπλυμένον Graeci vocant, selibram.</p>
<p>Reliqua fere calefaciunt. Sed quaedam digerunt materiam, quaedam extrahunt, quae ἐπισπαστικά vocantur; pleraque certis magis partibus membrorum adcommodata sunt.</p>
<span class="br"></span><span class="lineNumber">2</span><span class="br"></span><p>Si materia extrahenda est, ut in hydropico, in lateris dolore, in incipiente abscessu, in suppuratione quoque mediocri, aptum est id, quod habet resinae aridae, nitri, Hammoniaci, galbani, singulorum pondo; cerae pondo. Aut in quo haec sunt: aeruginis rasae, turis, singulorum P. ∗ II; Hammoniaci salis P. ∗ VI; squamae aeris, cerae, singulorum P. ∗ VIII; resinae aridae P. ∗ XII; aceti cyathus. Idem praestat cumini farina cum struthio et melle.</p>
<span class="br"></span><span class="lineNumber">3</span><span class="br"></span><p>Si iecur dolet, id in quo est balsami lacrimae P. ∗ XII; costi, cinnamomi, casiae corticis, murrae, croci, iunci rotundi, balsami seminis, iridis Illyricae, cardamomi, amomi, nardi, singulorum P. ∗ XVI. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_16_a"><a class="footnoteCrossrefLink" href="#target_note_LCL304_16_a" title="Click to highlight in text"><sup class="lineRef">a</sup>For podagra cf. vol. I. Appendix (p. 463).</a></li><script type="text/javascript">document.getElementById('note_LCL304_16_a').style.display = "none";</script><li class="note" id="note_LCL304_16_b"><a class="footnoteCrossrefLink" href="#target_note_LCL304_16_b" title="Click to highlight in text"><sup class="lineRef">b</sup>πεπλυμένον <span class="italic">sc</span>. κηρωτόν.</a></li><script type="text/javascript">document.getElementById('note_LCL304_16_b').style.display = "none";</script></ul></section></notes></section>