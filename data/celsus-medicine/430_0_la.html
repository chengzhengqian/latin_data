<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
necesse est ea parte rupta membrana sit; quaque integra est, ea magis obnitatur; tum qua rupta videbitur, immittendae scalpello duae lineae sunt, ut excisso medio interior membrana utrimque recentem plagam habeat, quia quod vetus est, sutura non coit. Loco patefacto, si qua parte membrana non novam plagam sed veterem habet, tenuis excidenda habena est, quae tantum oras eius exulceret. Cetera, quae ad suturam reliquamque curationem pertineant, supra (16. 3 <span class="italic">seqq</span>.) conprehensa sunt.</p>
<span class="br"></span><span class="lineNumber">2</span><span class="br"></span><p>Praeter haec evenit, ut in quorundam ventribus varices sint; quarum quia nulla alia curatio est, quam quae in cruribus esse consuevit,<a class="footnoteLink" href="#note_LCL336_390_1" id="target_note_LCL336_390_1"><sup>1</sup></a> tum eam partem explanaturus, hanc quoque eo (31) differo.</p>
<p>18. Venio autem ad ea, quae in naturalibus partibus circa testiculos oriri solent; quae quo facilius explicem, prius ipsius loci natura paucis proponenda est. Igitur testiculi simile quiddam medullis habent: nam sanguinem non emittunt et omni sensu carent: dolent autem in ictibus et inflammationibus tunicae, quibus ii continentur. Dependent vero ab inguinibus per singulos nervos, quos cremasteras Graeci vocant, cum quorum utroque binae descendunt et venae et arteriae. Haec autem tunica conteguntur tenui, nervosa, sine sanguine, <span class="br"></span><span class="lineNumber">2</span><span class="br"></span> alba, quae elytroides a Graecis nominatur. Super ea valentior tunica est, quae interiori vehementer
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_390_1"><a class="footnoteCrossrefLink" href="#target_note_LCL336_390_1" title="Click to highlight in text"><sup class="lineRef">1</sup><span class="italic">The text is corrupt. Marx suggests substituting the word</span> cum <span class="italic">for</span> tum <span class="italic">and inserting</span> postea sim <span class="italic">before</span> explanaturus, <span class="italic">and this is translated.</span></a></li><script type="text/javascript">document.getElementById('note_LCL336_390_1').style.display = "none";</script><li class="note" id="note_LCL336_390_a"><a class="footnoteCrossrefLink" href="#target_note_LCL336_390_a" title="Click to highlight in text"><sup class="lineRef">a</sup>VII. 31.</a></li><script type="text/javascript">document.getElementById('note_LCL336_390_a').style.display = "none";</script></ul></section></notes></section>