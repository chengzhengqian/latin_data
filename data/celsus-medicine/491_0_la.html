<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
alteram excessit, vel etiam quia vehementer se rursus commiserunt. Ex quo evenit, ut umor ad membranam quidem descendat, exitum vero non habeat ac sic eam inritet et graves inflammationes moveat. At ubi medium desedit, eandem cerebri membranam os urget interdum etiam ex fractura quibusdam velut <span class="br"></span><span class="lineNumber">14</span><span class="br"></span> aculeis pungentibus. His ita succurrendum est, ut tamen quam minimum ex osse dematur. Ergo si ora alteri insedit, satis est id quod eminet, plano scalpro excidere; quo sublato iam rima hiat quantum curationi satis est. At si orae inter se conprimuntur, a latere eius interposito digiti spatio terebra foramen faciendum est; ab eoque scalper duabus lineis ad rimam agendus ad similitudinem † c litterae<a class="footnoteLink" href="#note_LCL336_512_1" id="target_note_LCL336_512_1"><sup>1</sup></a> sic, ut vertex eius a foramine, basis a rima sit: <span class="br"></span><span class="lineNumber">15</span><span class="br"></span> quod si rima longius patet, ab altero foramine rursus similis sinus fieri debebit. Et ita † nihil latens<a class="footnoteLink" href="#note_LCL336_512_2" id="target_note_LCL336_512_2"><sup>2</sup></a> in eo osse cavum est abundeque exitus datur intus laedentibus. Ne si fractum quidem os desedit, totum excidi necesse est. Sed sive totum perfractum est et ab alio ex toto recessit sive circumpositae calvariae inhaeret exigua parte, ab eo, quod naturaliter se <span class="br"></span><span class="lineNumber">16</span><span class="br"></span> habet, scalpro dividendum est. Deinde in eo, quod desedit, iuxta rimam, quam fecimus, foramina addenda sunt; si in angusto noxa est, duo; si latius patet, tria; saeptaque eorum excidenda; et tum scalper utrimque ad rimam agendus sic, ut lunatum sinum faciat imaque pars eius intus ad fracturam,

 
</p></section><notes><section class="footnotes"><ul><li class="note" id="note_LCL336_512_1"><a class="footnoteCrossrefLink" href="#target_note_LCL336_512_1" title="Click to highlight in text"><sup class="lineRef">1</sup><span class="italic">V. d. Linden’s emendation of</span> V <span class="italic">for</span> c <span class="italic">is translated.</span></a></li><script type="text/javascript">document.getElementById('note_LCL336_512_1').style.display = "none";</script><li class="note" id="note_LCL336_512_2"><a class="footnoteCrossrefLink" href="#target_note_LCL336_512_2" title="Click to highlight in text"><sup class="lineRef">2</sup><span class="italic">The text as it stands is corrupt. Marx would read:</span> et ita nihil nocebit umor descendens quia late patens in eo osse <span class="italic">etc., “and so the moisture as it collects will do no harm, because the hollow part in that bone is well opened out, and, etc.”</span></a></li><script type="text/javascript">document.getElementById('note_LCL336_512_2').style.display = "none";</script></ul></section></notes></section>