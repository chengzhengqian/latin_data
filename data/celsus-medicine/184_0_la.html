<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>Dissimile est id genus, quod umorem in caput contrahit. In hoc tonderi ad cutem necessarium est; deinde inponere sinapi sic ut exulceret; si id parum profuit, scalpello utendum est. Illa cum hydropicis communia sunt: exerceatur, insudet, vehementer perfricetur, cibis potionibusque utatur urinam praecipue moventibus.</p>
<p><span class="bold">3</span> (II. 2).<a class="footnoteLink" href="#note_LCL292_368_1" id="target_note_LCL292_368_1"><sup>1</sup></a> Circa faciem vero morbus innascitur, quem Graeci κυνικὸν σπασμὸν nominant. Isque cum acuta fere febre oritur; os cum motu quodam pervertitur [ideoque nihil aliud est quam distentio oris].<a class="footnoteLink" href="#note_LCL292_368_2" id="target_note_LCL292_368_2"><sup>2</sup></a> Accedit crebra coloris in facie totoque in
<span class="br"></span><span class="lineNumber">2</span><span class="br"></span>corpore mutatio; somnus in promptu est.—In hoc sanguinem mittere optimum est: si finitum eo malum non est, ducere alvum: si ne sic quidem discussum est, albo veratro vomitum movere. Praeter haec necessarium est vitare solem, lassitudinem, vinum. Si discussum his non est, utendum est cursu, frictione in eo, quod laesum est, leni et multa; in
<span class="br"></span><span class="lineNumber">3</span><span class="br"></span>reliquis partibus breviore sed vehementi. Prodest etiam movere sternumenta; caput radere, idque perfundere aqua calida vel marina vel certe salsa, sic ut ei sulpur quoque adiciatur; post perfusionem iterum perfricare; sinapi manducare, eodemque tempore adfectis oris partibus ceratum, integris idem




</p></section><notes><section class="footnotes"><ul><li class="note" id="note_LCL292_368_1"><a class="footnoteCrossrefLink" href="#target_note_LCL292_368_1" title="Click to highlight in text"><sup class="lineRef">1</sup><span class="italic">Figures in brackets mark the division into chapters adopted by v. d. Linden and older editors.</span></a></li><script type="text/javascript">document.getElementById('note_LCL292_368_1').style.display = "none";</script><li class="note" id="note_LCL292_368_2"><a class="footnoteCrossrefLink" href="#target_note_LCL292_368_2" title="Click to highlight in text"><sup class="lineRef">2</sup><span class="italic">Targa deleted these words as a gloss.</span></a></li><script type="text/javascript">document.getElementById('note_LCL292_368_2').style.display = "none";</script></ul></section></notes></section>