<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

cruditas in cotidianam id malum vertat. Nam quartana neminem iugulat: sed si ex ea cotidiana facta est, in malis aeger est; quod tamen nisi culpa vel aegri vel curantis numquam fit.</p>
<p><span class="bold">16.</span> At si duae quartanae sunt, neque eae, quas proposui (15, 4–6), exercitationes adhiberi possunt, aut ex toto quiescere opus est, aut, si id difficile est, leviter ambulare, considere diligenter involutis pedibus et capite; quotiens febris accessit et desiit, cibum modicum sumere et vinum, reliquo tempore, nisi inbecillitas urguet, abstinere. At si duae febres paene iunguntur, post utramque cibum sumere, deinde vacuo tempore et moveri aliquid et post unctionem cibo uti. Cum vero vetus quartana raro nisi vere solvatur, utique eo tempore attendendum
<span class="br"></span><span class="lineNumber">2</span><span class="br"></span>est, ne quid fiat, quod valetudinem impediat. Prodestque
in vetere quartana subinde mutare victus genus, a vino ad aquam, ab aqua ad vinum, a lenibus cibis ad acres, ab acribus ad. lenes transire; esse radicem, deinde vomere; iure vel . . . pulli gallinacei ventrem resolvere; oleo ad frictiones adicere calfacientia;
ante accessionem sorbere vel aceti cyathos duos, vel unum sinapis cum tribus Graeci vini salsi,<a class="footnoteLink" href="#note_LCL292_286_1" id="target_note_LCL292_286_1"><sup>1</sup></a> vel mixta paribus portionibus et in aqua diluta piper, castoreum, laser, murram. Per haec enim similiaque corpus agitandum est, ut moveatur ex eo statu, quo detinetur. Si febris quievit, diu meminisse eius diei convenit, eoque vitare frigus, calorem, cruditatem,



</p></section><notes><section class="footnotes"><ul><li class="note" id="note_LCL292_286_1"><a class="footnoteCrossrefLink" href="#target_note_LCL292_286_1" title="Click to highlight in text"><sup class="lineRef">1</sup><span class="italic">Marx supplies</span> ‘concharuna vel,’ <span class="italic">and this has been translated.</span>
<span class="italic">See</span> II. <span class="italic">29</span>; III. 6, 14.</a></li><script type="text/javascript">document.getElementById('note_LCL292_286_1').style.display = "none";</script></ul></section></notes></section>