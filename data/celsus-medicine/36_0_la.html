<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

omnibus inutilis sit post cibum aut contentio aut agitatio animi, tum iis praecipue, qui vel capitis vel arteriae dolores habere consuerunt, vel quoslibet alios oris adfectus. Vitari etiam gravidines destillationesque
possunt, si quam minime qui his opportunus est Ioca aquasque mutet; si caput in sole protegit, ne incendatur, neu subito ex repentino nubilo frigus id moveat; si post concoctionem ieiunus caput radit; si post cibum neque legit neque scribit.</p>
<p><span class="bold">6.</span> Quem vero frequenter cita alvus exercet, huic opus est pila similibusque superiores partes exercere; dum ieiunus est, ambulare; vitare solem, continua balinea; ungi citra sudorem; non uti cibis variis, minimeque iurulentis, aut leguminibus holeribusque, iisque, quae celeriter descendunt; omnia denique <span class="br"></span><span class="lineNumber">2</span><span class="br"></span>fugere,<a class="footnoteLink" href="#note_LCL292_72_1" id="target_note_LCL292_72_1"><sup>1</sup></a> quae tarde concocuntur. Venatio durique pisces et ex domesticis animalibus assa caro maxime iuvant. Numquam vinum salsum bibere expedit, ne tenue quidem aut dulce, sed austerum et plenius, neque id ipsum pervetus. Si mulso uti volet, id ex decocto melle faciendum est. Si frigidae potiones
ventrem eius non turbant, his utendum potissimum
est. Si quid offensae in cena sensit, vomere debet, idque postero quoque die facere; tertio modici ponderis panem ex vino esse, adiecta uva ex olla vel ex defruto similibusque aliis; deinde ad consuetudinem redire. Semper autem post cibum

</p></section><notes><section class="footnotes"><ul><li class="note" id="note_LCL292_72_1"><a class="footnoteCrossrefLink" href="#target_note_LCL292_72_1" title="Click to highlight in text"><sup class="lineRef">1</sup>fugere, <span class="italic">so Marx following the MSS.; the advice is to avoid food which passing through quickly is ill digested. Cf.</span> I. <span class="bold">8,</span> l. <span class="italic">v. d. Linden (followed by Daremberg) reads</span> sumere, “<span class="italic">to take all such things as are digested slowly.</span>”</a></li><script type="text/javascript">document.getElementById('note_LCL292_72_1').style.display = "none";</script></ul></section></notes></section>