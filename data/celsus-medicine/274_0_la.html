<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
est spongia ex aceto expressa: si sustinere aliquis aceti vim non potest, vino utendum est. Levis plaga iuvatur etiam, si ex aqua frigida expressa spongia inponitur. Sed ea quocumque modo inposita est, dum madet, prodest; itaque ut inarescat, non <span class="br"></span><span class="lineNumber">F</span><span class="br"></span> est committendum. Licetque sine peregrinis et conquisitis et compositis medicamentis vulnus curare. Sed si quis huic parum confidit, imponere medicamentum debet, quod sine sebo compositum sit ex iis, quae cruentis vulneribus apta esse proposui (19, 1): maximeque, si caro est, barbarum; si nervi vel cartilago vel aliquid ex eminentibus, quales aures vel labra sunt, Polyidi sphragidem: Alexandrinum quoque viride nervis idoneum est; eminentibusque <span class="br"></span><span class="lineNumber">G</span><span class="br"></span> partibus ea, quam Graeci rhaptusam vocant. Solet etiam colliso corpore exigua parte findi cutis. Quod ubi incidit, non alienum est scalpello latius aperire, nisi musculi nervique iuxta sunt; quos incidi non expedit. Ubi satis diductum est, medicamentum imponendum est. At si id, quod collisum est, quamvis parum diductum est, latius tamen aperiri propter nervos aut musculos non licet, adhibenda sunt ea, quae umorem leniter extrahant, praecipueque ex his id, quod rhypodes vocari proposui (19, 15). <span class="br"></span><span class="lineNumber">H</span><span class="br"></span> Non alienum est etiam, ubicumque vulnus grave est. imposito quo id iuvetur, insuper circumdare lanam sucidam ex aceto et oleo; vel cataplasma, si mollis is <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_86_a"><a class="footnoteCrossrefLink" href="#target_note_LCL304_86_a" title="Click to highlight in text"><sup class="lineRef">a</sup>V. 19. 1.</a></li><script type="text/javascript">document.getElementById('note_LCL304_86_a').style.display = "none";</script><li class="note inline" id="note_LCL304_86_b"><a class="footnoteCrossrefLink" href="#target_note_LCL304_86_b" title="Click to highlight in text"><sup class="lineRef">b</sup>V. 19. 1 B.</a></li><script type="text/javascript">document.getElementById('note_LCL304_86_b').style.display = "none";</script><li class="note inline" id="note_LCL304_86_c"><a class="footnoteCrossrefLink" href="#target_note_LCL304_86_c" title="Click to highlight in text"><sup class="lineRef">c</sup>V. 20. 2.</a></li><script type="text/javascript">document.getElementById('note_LCL304_86_c').style.display = "none";</script><li class="note" id="note_LCL304_86_d"><a class="footnoteCrossrefLink" href="#target_note_LCL304_86_d" title="Click to highlight in text"><sup class="lineRef">d</sup>V. 19. 17.</a></li><script type="text/javascript">document.getElementById('note_LCL304_86_d').style.display = "none";</script><li class="note inline" id="note_LCL304_86_e"><a class="footnoteCrossrefLink" href="#target_note_LCL304_86_e" title="Click to highlight in text"><sup class="lineRef">e</sup>V. 19. 6.</a></li><script type="text/javascript">document.getElementById('note_LCL304_86_e').style.display = "none";</script></ul></section></notes></section>