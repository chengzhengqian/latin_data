<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
omenti mentionem omisit: sed eadem tria causatus, spiritus quoque interdum eo dixit inrumpere. Heron omnibus his quattuor positis, et omenti mentionem habuit et eius, quod . . .<a class="footnoteLink" href="#note_LCL336_378_1" id="target_note_LCL336_378_1"><sup>1</sup></a> simul et omentum et intestinum habuerit. Quid autem horum sit, his indiciis cognoscitur. Ubi intestinum prolapsum est, tumor neque durus neque mollis est, omni frigore minuitur: non solum sub omni calore sed etiam retento spiritu <span class="br"></span><span class="lineNumber">3</span><span class="br"></span> crescit. Sonat interdum, atque ubi resupinatus est aliquis, delapso intestino ipse desidit. Ubi vero omentum est, cetera similia sunt; tumor mollior et, ab ima parte latus, extenuatus in vertice est; si quis adprehendit, elabitur. Ubi utrumque est, indicia quoque mixta sunt, et inter utrumque mollites: at caro durior est, semperque etiam resupinato corpore tumet, prementique non cedit, prioribus facile cedentibus. Si vitiosa est, easdem notas habet, quas in carcinomate (V. 28. 2 A) exposui. <span class="br"></span><span class="lineNumber">4</span><span class="br"></span> Umor autem si premitur, circumfluit: at spiritus pressus cedit, sed protinus redit, resupinato quoque corpore tumorem in eadem figura tenet. Ex his id, quod ex spiritu vitium est, medicinam non admittit; caro quoque carcinomati similis cum periculo tractatur; itaque omittenda est. Sana excidi debet idque vulnus linamentis curari. Umorem quidem . . .<a class="footnoteLink" href="#note_LCL336_378_2" id="target_note_LCL336_378_2"><sup>2</sup></a> vel inciso summo tumore effundunt, et vulnus iisdem

 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_378_1"><a class="footnoteCrossrefLink" href="#target_note_LCL336_378_1" title="Click to highlight in text"><sup class="lineRef">1</sup><span class="italic">Marx supplies</span> genus causam <span class="italic">after</span> quod.</a></li><script type="text/javascript">document.getElementById('note_LCL336_378_1').style.display = "none";</script><li class="note" id="note_LCL336_378_2"><a class="footnoteCrossrefLink" href="#target_note_LCL336_378_2" title="Click to highlight in text"><sup class="lineRef">2</sup><span class="italic">Marx supplies</span> vel acu perforato.</a></li><script type="text/javascript">document.getElementById('note_LCL336_378_2').style.display = "none";</script><li class="note" id="note_LCL336_378_a"><a class="footnoteCrossrefLink" href="#target_note_LCL336_378_a" title="Click to highlight in text"><sup class="lineRef">a</sup><span class="italic">vitiosa</span> = <span class="italic">κακοήθης</span>, malignant, V. 28. A, and Appendix, p. 592.</a></li><script type="text/javascript">document.getElementById('note_LCL336_378_a').style.display = "none";</script><li class="note inline" id="note_LCL336_378_b"><a class="footnoteCrossrefLink" href="#target_note_LCL336_378_b" title="Click to highlight in text"><sup class="lineRef">b</sup>VII. 15. 1.</a></li><script type="text/javascript">document.getElementById('note_LCL336_378_b').style.display = "none";</script></ul></section></notes></section>