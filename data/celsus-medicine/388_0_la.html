<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
sive effuso pure permanet, non iniuste terret. Estque inter causas timoris si sensus in vulnere rodentium non est. Sed ut haec ipsa fortuna huc illucve discernit, sic medici partium est eniti ad reperiendam <span class="br"></span><span class="lineNumber">3</span><span class="br"></span> sanitatem. Ergo quotiens ulcus resolverit, eluere id, si reprimendus umor videbitur, vino ex aqua pluvia[ti]li mixto vel aqua, in qua lenticula cocta sit, debebit; si purgandum erit, mulso; rursusque inponere eadem. Ubi iam repressus videbitur umor, ulcusque purum erit, produci carnem conveniet, et foveri vulnus pari portione vini ac mellis, superque <span class="br"></span><span class="lineNumber">4</span><span class="br"></span> inponi spongiam ex vino et rosa tinctam. Per quae cum caro producatur, plus tamen (ut alias [V. 26. 34 C] quoque dixi) victus ratio eo confert; id est solutis iam febribus et cibi cupiditate reddita balneum rarum, cotidiana sed lenis gestatio, cibi potionesque corpori faciundo aptae. Quae omnia per medicamenta quoque suppuratione rupta secuntur: sed quia magno malo vix sine ferro mederi licet, in hunc locum reservata sunt.</p>
<p>4. Adversus fistulas quoque, si altius penetrant, ut ad ultimas demitti collyrium non possit, si tortuosae sunt, si multiplices, maius in manu quam in medicamentis praesidium est; minusque operae est, si sub cute transversae feruntur, quam si rectae intus tendunt.—Igitur si sub cute transversa fistula est, demitti specillum debet, supraque ea incidi. Si flexus reperientur, hi quoque simul specillo et ferro <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_306_a"><a class="footnoteCrossrefLink" href="#target_note_LCL336_306_a" title="Click to highlight in text"><sup class="lineRef">a</sup>III. 1. 4.</a></li><script type="text/javascript">document.getElementById('note_LCL336_306_a').style.display = "none";</script><li class="note inline" id="note_LCL336_306_b"><a class="footnoteCrossrefLink" href="#target_note_LCL336_306_b" title="Click to highlight in text"><sup class="lineRef">b</sup>III. 27. 4–V. 26. 34 C.</a></li><script type="text/javascript">document.getElementById('note_LCL336_306_b').style.display = "none";</script><li class="note inline" id="note_LCL336_306_c"><a class="footnoteCrossrefLink" href="#target_note_LCL336_306_c" title="Click to highlight in text"><sup class="lineRef">c</sup>V. 28. 12.</a></li><script type="text/javascript">document.getElementById('note_LCL336_306_c').style.display = "none";</script></ul></section></notes></section>