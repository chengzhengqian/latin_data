<section class="div1 language" lang="la"><header><hgroup><h1>Celsus</h1></hgroup></header><section class="div2">
<h2><span class="ac">Liber II</span></h2>
<h2><span class="sc">prooemium</span></h2>
<p><span class="sc">Instantis</span> autem adversae valetudinis signa conplura sunt. In quibus explicandis non dubitabo auctoritate antiquorum virorum uti, maximeque Hippocratis, cum recentiores medici, quamvis quaedam in curationibus mutarint, tamen haec illos <span class="br"></span><span class="lineNumber">2</span><span class="br"></span>optime praesagisse fateantur. Sed antequam dico (<span class="italic">capp.</span> <span class="bold">2</span> <span class="italic">seqq.</span>), quibus praecedentibus morborum timor subsit, non alienum videtur exponere, quae tempora anni (<span class="bold">1</span>, 1–2), quae tempestatum genera (<span class="bold">1</span>, 3–4), quae partes aetatis, qualia corpora maxime tuta vel periculis oportuna sint (<span class="bold">1</span>, 5), quod genus adversae valetudinis in quo timeri maxime possit (<span class="bold">1</span>, 6–23), non quo non omni tempore, in omni tempestatum genere omnis aetatis, omnis habitus homines per omnia genera morborum et aegrotent et moriantur, sed quo minus . . .<a class="footnoteLink" href="#note_LCL292_84_1" id="target_note_LCL292_84_1"><sup>1</sup></a> frequentius tamen quaedam eveniant, ideoque utile sit scire unumquemque, quid et quando maxime caveat.</p>
</section><notes><section class="footnotes"><ul><li class="note" id="note_LCL292_84_1"><a class="footnoteCrossrefLink" href="#target_note_LCL292_84_1" title="Click to highlight in text"><sup class="lineRef">1</sup><span class="italic">Some words have fallen out here. Marx suggests</span> frequenter alia genera alio tempore in aliis, in aliis, “<span class="italic">but as some kinds occur less frequently at some times in some people, but in others more frequently.</span>” <span class="italic">One MS. gives</span> quod <span class="italic">for</span> quo, <span class="italic">omitting</span> minus.</a></li><script type="text/javascript">document.getElementById('note_LCL292_84_1').style.display = "none";</script></ul></section></notes></section>