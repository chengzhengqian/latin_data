<section class="div1 language" lang="la"><header><hgroup><h1>Celsus</h1></hgroup></header><section class="div2">
<p>6. In aure quoque interdum rumpitur cartilago. Quod si incidit, antequam pus oriatur, inponendum glutinans medicamentum est: saepe enim suppurationem prohibet et aurem confirmat. Illud et in hac et in naribus ignorari non oportet, non quidem cartilaginem ipsam glutinari, circa tamen carnem increscere solidarique eum locum.â€”Itaque si cum cute cartilago rupta est, cutis utrimque suitur. <span class="br"></span><span class="lineNumber">2</span><span class="br"></span> Nunc autem de ea dico, quae cute integra frangitur. In ea vero si iam pus natum est, aperienda altera parte cutis et ipsa cartilago contra lunata plaga excidenda est; deinde utendum est medicamento leniter supprimente, quale Lycium est aqua dilutum, donec sanguis fluere desinat; tum inponendum linteolum cum emplastro sic, ut pingue omne vitetur, et a parte posteriore lana mollis auri subicienda est, quae quod est inter hanc et caput compleat; tum ea leniter deliganda est, et a tertio die vapore, ut in naribus posui (5. 4), fovenda. Atque in his quoque generibus abstinentia primi temporis necessaria est, donec inflammatio finiatur.</p>
<p>7. Ab his ad maxillam venturus indicanda quaedam puto communiter ad omnia ossa pertinentia, ne saepius eadem dicenda sint. Omne igitur os modo rectum ut lignum in longitudinem finditur, modo frangitur transvorsum, interdum oblicum; atque id ipsum nonnumquam retusa habet capita, nonnumquam acuta. Quod genus pessimum est, quia neque <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_522_a"><a class="footnoteCrossrefLink" href="#target_note_LCL336_522_a" title="Click to highlight in text"><sup class="lineRef">a</sup>For injuries to the ear, cf. Hippocrates III. 274, 404 (<span class="italic">Joints</span>, XL., <span class="italic">Mochlikon</span>, III.).</a></li><script type="text/javascript">document.getElementById('note_LCL336_522_a').style.display = "none";</script><li class="note" id="note_LCL336_522_b"><a class="footnoteCrossrefLink" href="#target_note_LCL336_522_b" title="Click to highlight in text"><sup class="lineRef">b</sup>This excision of cartilage allowed pus to escape and avoided a visible puckered scar on the ear; such scars mark present-day professional boxers.</a></li><script type="text/javascript">document.getElementById('note_LCL336_522_b').style.display = "none";</script></ul></section></notes></section>