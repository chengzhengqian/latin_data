<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">22</span><span class="br"></span><p>Et adversus profusionem quidem in his auxilium est: adversus inflammationem autem in ipso sanguinis cursu. Ea timeri potest, ubi laesum est vel os vel nervus vel cartilago vel musculus, aut ubi parum sanguinis pro modo vulneris fluxit. Ergo quotiens quid tale erit, sanguinem mature subprimere non oportebit, sed pati fluere, dum tutum erit; adeo ut, si parum fluxisse videbitur, mitti quoque ex brachio debeat; utique si corpus iuvenile et robustum et exercitatum est, multoque magis si id vulnus ebrietas praecessit. Quod si musculus laesus videbitur, praecidendus erit: nam percussus mortiferus est, praecisus sanitatem recipit.</p>
<span class="br"></span><span class="lineNumber">23</span><span class="br"></span><p>Sanguine autem vel subpresso, si nimius erumpit, vel exhausto, si per se parum fluxit, longe optimum est vulnus glutinari. Potest autem id, quod vel in cute vel etiam in carne est, si nihil ei praeterea mali accedit. Potest caro alia parte dependens, alia inhaerens, si tamen etiamnum integra est et coniunctione corporis fovetur. In iis vero, quae glutinantur, duplex curatio est. Nam si plaga in molli parte est, sui debet, maximeque si discissa auris ima est vel imus nasus vel frons vel bucca vel palpebra vel <span class="br"></span><span class="lineNumber">B</span><span class="br"></span> labrum vel circa guttur cutis vel venter. Si vero in carne vulnus est hiatque neque in unum orae facile adtrahuntur, sutura quidem aliena est: inponendae vero fibulae sunt (ancteras Graeci nominant), quae <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_82_a"><a class="footnoteCrossrefLink" href="#target_note_LCL304_82_a" title="Click to highlight in text"><sup class="lineRef">a</sup>Because this exposes the depth of the wound and permits of discharge and of application.</a></li><script type="text/javascript">document.getElementById('note_LCL304_82_a').style.display = "none";</script><li class="note" id="note_LCL304_82_b"><a class="footnoteCrossrefLink" href="#target_note_LCL304_82_b" title="Click to highlight in text"><sup class="lineRef">b</sup><span class="italic">i.e.</span> sucked out by cupping, cf. vol. I. 166.</a></li><script type="text/javascript">document.getElementById('note_LCL304_82_b').style.display = "none";</script><li class="note" id="note_LCL304_82_c"><a class="footnoteCrossrefLink" href="#target_note_LCL304_82_c" title="Click to highlight in text"><sup class="lineRef">c</sup>See vol. II. Introduction, p. lxi, <span class="italic">fibula.</span></a></li><script type="text/javascript">document.getElementById('note_LCL304_82_c').style.display = "none";</script></ul></section></notes></section>