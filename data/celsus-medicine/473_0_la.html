<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
frontem procedit; eaque modo sub imo capillo desinit, modo frontem ipsam secans inter supercilia finit . . .<a class="footnoteLink" href="#note_LCL336_476_1" id="target_note_LCL336_476_1"><sup>1</sup></a> Ex his ceterae quidem suturae in unguem committuntur: eae vero, quae super aures traversae sunt, totis oris paulatim extenuantur atque ita inferiora ossa superioribus leniter insidunt. Crassissimum vero in capite os post aurem est, qua capillus, <span class="br"></span><span class="lineNumber">4</span><span class="br"></span> ut verisimile est, ob id ipsum non gignitur. Sub iis [quo]que musculis, qui tempora conectunt, os medium in exteriorem partem inclinatum positum est. At facies suturam habet maximam, quae a tempore incipiens per medios oculos naresque transversa pervenit ad alterum tempus. A qua breves duae sub interioribus angulis deorsum spectant; et malae quoque in summa parte singulas transversas suturas habent. A mediisque naribus aut superiorum dentium gingivis per medium palatum una procedit, aliaque transversa idem palatum secat. Et suturae quidem in plurimis hae sunt.</p>
<span class="br"></span><span class="lineNumber">5</span><span class="br"></span><p>Foramina autem intra caput maxima oculorum sunt, deinde narium, tum quae in auribus habemus. Ex his quae oculorum sunt, recta Simplicia ad cerebrum tendunt. Narium duo foramina osse medio discernuntur: siquidem hae primum a superciliis angulisque oculorum osse inchoantur ad tertiam fere partem; deinde in cartilaginem versae, quo propius ori descendunt, eo magis caruncula quoque molliuntur. <span class="br"></span><span class="lineNumber">6</span><span class="br"></span> Sed ea foramina, quae a summis ad imas nares simplicia sunt, ibi rursum in bina itinera dividuntur; aliaque ex his ad fauces pervia spiritum et
 
</p></section><notes><section class="footnotes"><ul><li class="note" id="note_LCL336_476_1"><a class="footnoteCrossrefLink" href="#target_note_LCL336_476_1" title="Click to highlight in text"><sup class="lineRef">1</sup><span class="italic">Marx notes that a mention of the coronal suture has dropped out.</span></a></li><script type="text/javascript">document.getElementById('note_LCL336_476_1').style.display = "none";</script></ul></section></notes></section>