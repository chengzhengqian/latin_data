<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

εὐχύλους vel κακοχύλους Graeci vocant; aliae lenes, aliae acres; aliae crassiorem pituitam in nobis faciunt, aliae tenuiorem; aliae idoneae stomacho, aliae alienae sunt; itemque aliae inflant, aliae ab hoc absunt; aliae calfaciunt, aliae refrigerant;
<span class="br"></span><span class="lineNumber">2</span><span class="br"></span>aliae facile in stomacho acescunt, aliae non facile intus corrumpuntur; aliae movent alvum, aliae supprimunt; aliae citant urinam, aliae tardant; quaedam somnum movent, quaedam sensum excitant.
Quae omnia ideo noscenda sunt, quoniam aliud alii vel corpori vel valetudini convenit.</p>
<p><span class="bold">20.</span> Boni suci sunt triticum, siligo, halica, oryza, amulum, tragum, tisana, lac, caseus mollis, omnis venatio, omnes aves, quae ex media materia sunt, ex maioribus quoque eae, quas supra (<span class="bold">18</span>, 2) nominavi;
medii inter teneros durosque pisces, ut mullus, ut lupus; verna lactuca, urtica, malva, [cucumis,]<a class="footnoteLink" href="#note_LCL292_200_1" id="target_note_LCL292_200_1"><sup>1</sup></a> cucurbita, ovum sorbile, portulaca, cocleae,
<span class="br"></span><span class="lineNumber">2</span><span class="br"></span>palmulae; ex pomis quodcumque neque acerbum neque acidum est; vinum dulce vel lene, passum, defrutum; oleae, quae ex his duobus in altero utro servatae sunt; vulvae, rostra, trunculique suum, omnis pinguis caro, omnis glutinosa, omne iecur.</p>
<p><span class="bold">21.</span> Mali vero suci sunt milium, panicium, hordeum, legumina; caro domestica permacra omnisque caro salsa, omne salsamentum, garum, vetus caseus; siser, radicula, rapa, napi, bulbi; brassica magisque etiam cyma eius, asparagus, beta, cucumis, porrus, eruca, nasturcium, thymum, nepeta, satureia, hysopum, ruta, anetum, feniculum, cuminum,
anesum, lapatium, sinapi, alium, cepe;



</p></section><notes><section class="footnotes"><ul><li class="note" id="note_LCL292_200_1"><a class="footnoteCrossrefLink" href="#target_note_LCL292_200_1" title="Click to highlight in text"><sup class="lineRef">1</sup><span class="italic">Omitted by Targa, cf.</span> <span class="bold">21</span>.</a></li><script type="text/javascript">document.getElementById('note_LCL292_200_1').style.display = "none";</script></ul></section></notes></section>