<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
linamentis curant. In reliquis variae sententiae sunt. <span class="br"></span><span class="lineNumber">5</span><span class="br"></span> Ac resupinandum quidem corpus esse res ipsa testatur, ut in uterum, sive intestinum sive omentum est, delabatur. Sinus vero umbilici tum vacus a quibusdam duabus regulis exceptus est, vehementerque earum capitibus deligatis ibi emortus: a quibusdam, ad imum acu traiecta duo lina ducente, deinde utriusque lini duobus capitibus diversae partes adstrictae; quod in uva quoque oculi fit: nam sic id, <span class="br"></span><span class="lineNumber">6</span><span class="br"></span> quod supra vinculum est, moritur. Adiecerunt quidam, ut antequam vincirent, summum una linea inciderent exciderentque: quo facilius digito demisso quod illuc inrupisset depellerent; tum deinde vinxerunt. Sed abunde est iubere spiritumcontinere, ut tumor quantus maximus esse potest, se ostendat; tum imam basem eius atramento notare, resupinatoque homine digitis tumorem eum premere, ut, si <span class="br"></span><span class="lineNumber">7</span><span class="br"></span> quid delapsum non est, manu cogatur. Post haec umbilicum adtrahere, et qua nota atramenti est, lino vehementer adstringere; deinde partem superiorem aut medicamentis aut ferro adurere, donec emoriatur, atque ut cetera usta ulcus nutrire. Idque non solum ubi intestinum vel omentum vel utrumque est, sed etiam ubi umor est, optime proficit. Sed ante quaedam visenda sunt, ne quod ex vinculo periculum sit. Nam curationi neque infans neque aut robustus annis aut senex aptus est, sed . . .<a class="footnoteLink" href="#note_LCL336_380_1" id="target_note_LCL336_380_1"><sup>1</sup></a> a septimo fere anno ad
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_380_1"><a class="footnoteCrossrefLink" href="#target_note_LCL336_380_1" title="Click to highlight in text"><sup class="lineRef">1</sup><span class="italic">Marx supplies</span> puer <span class="italic">after</span> sed.</a></li><script type="text/javascript">document.getElementById('note_LCL336_380_1').style.display = "none";</script><li class="note" id="note_LCL336_380_a"><a class="footnoteCrossrefLink" href="#target_note_LCL336_380_a" title="Click to highlight in text"><sup class="lineRef">a</sup>VII. 7. 11; and diagram, p. 650.</a></li><script type="text/javascript">document.getElementById('note_LCL336_380_a').style.display = "none";</script></ul></section></notes></section>