<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
emissus novatumque vulnus est, eadem curatio adhibenda, quae in recentibus vulneribus (§ 23 A) exposita est. Si scalpello aliquis uti non vult, potest sanare id emplastrum, quod ex ladano fit, et cum ulcus sub eo exesum est, id, quo cicatrix inducitur.</p>
<span class="br"></span><span class="lineNumber">33</span><span class="br"></span><p>Id autem, quod erysipelas vocari dixi (§ 31 B), non solum vulneri supervenire sed sine hoc quoque oriri consuevit, atque interdum periculum maius adfert, utique si circa cervices aut caput constitit.—Oportet, si vires patiuntur, sanguinem mittere; deinde imponere simul reprimentia et refrigerantia, maximeque cerussam solani suco, aut Cimoliam cretam aqua pluviali exceptam; aut ex eadem aqua subactam farinam cupresso adiecta aut, si tenerius <span class="br"></span><span class="lineNumber">B</span><span class="br"></span> corpus est, lenticulam. Quicquid inpositum est, betae folio contegendum et super linteolum frigida aqua madens inponendum. Si per se refrigerantia parum proderunt, miscenda erunt hoc modo: sulpuris P. ∗ I; cerussae, croci singulorum P. ∗ XIIS.; eaque cum vino conterenda sunt, et id his inlinendum: aut si durior locus est, solani folia contrita suillae adipi miscenda sunt et inlita linteolo superinicienda.</p>
<p><span class="br"></span><span class="lineNumber">C</span><span class="br"></span> At si nigrities est nequedum serpit, imponenda sunt. quae carnem putrem lenius edunt, repurgatumque ulcus sic ut cetera nutriendum est. Si magis putre est, iamque procedit ac serpit, opus est vehementius erodentibus. Si ne haec quidem evincunt, aduri <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_102_a"><a class="footnoteCrossrefLink" href="#target_note_LCL304_102_a" title="Click to highlight in text"><sup class="lineRef">a</sup>V. 19. 18.</a></li><script type="text/javascript">document.getElementById('note_LCL304_102_a').style.display = "none";</script></ul></section></notes></section>