<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
inungunt. Exercitationibus, balneo, frictionibus, gargarizationibus isdem his quoque utendum est.</p>
<span class="br"></span><span class="lineNumber">39</span><span class="br"></span><p>Et haec quidem in ipsis corporibus oriuntur. Extrinsecus vero interdum sic ictus oculum laedit, ut sanguis in eo suffundatur.—Nihil commodius est quam sanguine vel columbae vel palumbi vel hirundinis inunguere. Neque id sine causa fit, cum horum acies extrinsecus laesa interposito tempore in anticum statum redeat, celerrime hirundinis. <span class="br"></span><span class="lineNumber">B</span><span class="br"></span> Unde etiam fabulae locus factus est, per parentes id herba restitui, quod per se sanescit. Eorumque ergo sanguis nostros quoque oculos ab externo casu commodissime tuetur, hoc ordine, ut sit hirundinis optimus, deinde palumbi, minime efficax columbae et illi ipsi et nobis. Supra percussum vero oculum ad inflammationem leniendam non est alienum inponere <span class="br"></span><span class="lineNumber">C</span><span class="br"></span> etiam cataplasma. Sal Hammoniacus vel quilibet alius quam optimus teri debet, sic ut ei paulatim oleum adiciatur, donec crassitudo strigmenti fiat. Id deinde miscendum est cum hordeacia farina, quae ex mulso decocta sit. Facile autem recognitis omnibus, quae medici prodiderunt, apparere cuilibet potest, vix ullum ex iis, quae supra conprehensa sunt, oculi vitium esse, quod non simplicibus quoque et promptis remediis summoveri possit.</p>
<p>7. Hactenus in oculis ea . . .<a class="footnoteLink" href="#note_LCL304_226_1" id="target_note_LCL304_226_1"><sup>1</sup></a> reperiuntur, in quibus medicamenta plurimum possint: ideoque ad aures transeundum est, quarum usum proximum a
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_226_1"><a class="footnoteCrossrefLink" href="#target_note_LCL304_226_1" title="Click to highlight in text"><sup class="lineRef">1</sup><span class="italic">Marx would supply</span> morborum genera <span class="italic">after</span> ea.</a></li><script type="text/javascript">document.getElementById('note_LCL304_226_1').style.display = "none";</script><li class="note" id="note_LCL304_226_aa"><a class="footnoteCrossrefLink" href="#target_note_LCL304_226_aa" title="Click to highlight in text"><sup class="lineRef">a</sup>Chelidonium majus, the greater celandine, which blooms when the swallow (χελιδών) is arriving on the swallow wind  (Theophrastus, <span class="italic">Enquiry into Plants</span>, VII. 15. 1, Loeb translation, II. 136). Its juice yields a narcotic alkaloid.</a></li><script type="text/javascript">document.getElementById('note_LCL304_226_aa').style.display = "none";</script></ul></section></notes></section>