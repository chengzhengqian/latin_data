<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

non ut sciat, qualia vivi viscera habeamus. Si quid tamen sit, quod adhuc spirante homine conspectu subiciatur, id saepe casum offerre curantibus. Interdum
enim gladiatorem in harena vel militem in acie vel viatorem a latronibus exceptum sic vulnerari, ut eius interior aliqua pars aperiatur, et in alio alia; ita sedem, positum, ordinem, figuram, similiaque alia cognoscere prudentem medicum, non caedem sed sanitatem molientem, idque per misericordiam
<span class="br"></span><span class="lineNumber">44</span><span class="br"></span>discere, quod alii dira crudelitate cognorint. Ob haec ne mortuorum quidem lacerationem necessariam esse (quae etsi non crudelis, tamen foeda sit), cum aliter pleraque in mortuis se habeant; quantum vero in vivis cognosci potest, ipsa curatio ostendat.</p>
<span class="br"></span><span class="lineNumber">45</span><span class="br"></span><p>Cum haec per multa volumina perque magnas contentionis [disputationes] a medicis saepe tractata sint atque tractentur, subiciendum est, quae proxima vero videri possint. Ea neque addicta alterutri opinioni sunt, neque ab utraque nimium abhorrentia, sed<a class="footnoteLink" href="#note_LCL292_24_1" id="target_note_LCL292_24_1"><sup>1</sup></a> media quodammodo inter diversas sententias; quod in plurimis contentionibus deprehendere licet sine ambitione verum scrutantibus: ut in hac ipsa re.
<span class="br"></span><span class="lineNumber">46</span><span class="br"></span>Nam quae demum causae vel secundam valetudinem praestent, vel morbos excitent, quo modo spiritus aut cibus vel trahatur vel digeratur, ne sapientiae quidem professores scientia conprehendunt, sed coniectura persecuntur. Cuius autem rei non est certa notitia, eius opinio certum reperire remedium

</p></section><notes><section class="footnotes"><ul><li class="note" id="note_LCL292_24_1"><a class="footnoteCrossrefLink" href="#target_note_LCL292_24_1" title="Click to highlight in text"><sup class="lineRef">1</sup>sed <span class="italic">added by v. d. Linden.</span></a></li><script type="text/javascript">document.getElementById('note_LCL292_24_1').style.display = "none";</script></ul></section></notes></section>