<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

vel frigore vel igne aut sole contrahitur. Hique omnes dolores modo in febre, modo sine hac sunt; modo in toto capite, modo in parte, interdum sic
<span class="br"></span><span class="lineNumber">4</span><span class="br"></span>ut oris quoque proximam partem excrucient. Praeter
haec etiamnum invenitur genus, quod potest longum esse; ubi umor cutem inflat, eaque intumescit
et prementi digito cedit: ὑδροκέφαλον Graeci appellant. Ex his id, quod secundo loco positum est, dum leve est, qua sit ratione curandum,
dixi, cum persequerer ea, quae sani homines in inbecillitate partis alicuius facere deberent (I. 4). Quae vero auxilia sunt capitis, ubi cum febre dolor est, eo loco explicitum est, quo febrium curatio exposita est (III. 3–17). Nunc de ceteris dicendum est.</p>
<span class="br"></span><span class="lineNumber">5</span><span class="br"></span><p>Ex quibus id, quod acutum est, idque, quod supra consuetudinem intenditur, idque, quod ex subita causa etsi non pestiferum tamen vehemens est, primam curationem habet, qua sanguis mittatur. Sed id, nisi intolerabilis dolor est, supervacuum est, satiusque est abstinere a cibo; si fieri potest, etiam potione; si non potest, aquam bibere. Si postero die dolor remanet, alvum ducere, sternumenta evocare, nihil adsumere nisi aquam. Saepe enim dies unus aut alter totum dolorem hac ratione discutit,
<span class="br"></span><span class="lineNumber">6</span><span class="br"></span>utique si ex vino vel cruditate origo est. Si vero in his auxilii parum est, tonderi oportet ad cutem; dein considerandum est, quae causa dolorem excitarit. Si calor, aqua frigida multa perfundere caput expedit,


</p></section><notes></notes></section>