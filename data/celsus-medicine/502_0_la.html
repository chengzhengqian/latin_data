<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
esse contenti. Et decem quidem diebus extenuabitur fame corpus, ab undecimo vero ali incipiet; ideoque etiam laxior quam primo fascea circumligabitur; fereque ea curatio ad quadragesimum diem perveniet. Quod si metus erit suppurationis, plus malagma quam ceratum ad digerendum <span class="br"></span><span class="lineNumber">G</span><span class="br"></span> proficiet. Si suppuratio vicerit, neque per quae supra scripta sunt discuti potuerit, omnis mora vitanda erit, ne os infra vitietur: sed qua parte maxime tumebit, demittendum erit candens ferramentum, donec ad pus perveniat; idque effundendum. Si nusquam caput se ostendet, ubi maxime pus subsit, sic intellegimus: creta Cimolia totum locum inlinemus et siccari patiemur: quo loco maxime umor in ea perseverabit, ibi pus proximum erit <span class="br"></span><span class="lineNumber">H</span><span class="br"></span> eaque uri debebit. Si latius aliquid abscedet, duobus aut tribus locis erit perforandum. Demittendum erit linamentum aut aliquid ex penicillo, quod summum lino sit devinctum, ut facile educatur. Reliqua eadem, quae in ceteris adustis, facienda sunt. Ubi purum erit ulcus, ali corpus debebit, ne tabes perniciosa futura id malum subsequatur. Nonnumquam etiam levius ipso osse adfecto et inter initia neclecto, non pus sed umor quidam muccis similis intus coit, mollescitque contra cutis; in qua simili ustione utendum est.</p>
<span class="br"></span><span class="lineNumber">2</span><span class="br"></span><p>In spina quoque est quod proprie notemus. Nam si id, quod ex vertebra excedit, aliquo modo fractum est, locus quidem concavus fit, punctiones autem in <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_534_a"><a class="footnoteCrossrefLink" href="#target_note_LCL336_534_a" title="Click to highlight in text"><sup class="lineRef">a</sup>II. 154, note.</a></li><script type="text/javascript">document.getElementById('note_LCL336_534_a').style.display = "none";</script><li class="note" id="note_LCL336_534_b"><a class="footnoteCrossrefLink" href="#target_note_LCL336_534_b" title="Click to highlight in text"><sup class="lineRef">b</sup>Celsus definitely omitted as too dangerous an operation the methods of forcibly reducing spinal dislocation described in detail by Hippocrates III.278 ff., 434 (<span class="italic">Joints</span>, XLI.â€“XLVIII., <span class="italic">Mochlikon</span>, XXXVI A, XXXVII A). Modern treatment follows the milder methods described by Celsus here and in chapter 14, rather than those of Hippocrates.</a></li><script type="text/javascript">document.getElementById('note_LCL336_534_b').style.display = "none";</script></ul></section></notes></section>