<section class="div1 language" lang="la"><header><hgroup><h1>Celsus</h1></hgroup></header><section class="div2">
</section>
<section class="div2">
<h2><span class="sc">Liber VI</span></h2>
<p>1. Dixi de iis vitiis, quae per totum corpus orientia medicamentorum auxilia desiderant (V. 26, 27, 28): nunc ad ea veniam, quae non nisi in singulis partibus incidere consuerunt, orsus a capite.</p>
<p>In hoc igitur capillis fluentibus maxime quidem saepe radendo succurritur. Adicit autem vim quandam ad continendum ladanum cum oleo mixtum. Nunc de iis capillis loquor, qui post morbum fere fluunt: nam quominus caput quibusdam aetate nudetur, succurri nullo modo potest.</p>
<p>2. Porrigo autem est, ubi inter pilos quaedam quasi squamulae surgunt haeque a cute resolvuntur: et interdum madent, multo saepius siccae sunt. Idque evenit modo sine ulcere, modo exulcerato loco, huic quoque modo malo odore, modo nullo accedente. Fereque id in capillo fit, rarius in barba, aliquando etiam in supercilio. Ac neque sine aliquo vitio corporis nascitur neque ex toto inutile est: nam bene integro capite non exit.—Ubi aliquod in eo vitium est, non incommodum est summam cutem <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_178_a"><a class="footnoteCrossrefLink" href="#target_note_LCL304_178_a" title="Click to highlight in text"><sup class="lineRef">a</sup>V. 26. 27. 28.</a></li><script type="text/javascript">document.getElementById('note_LCL304_178_a').style.display = "none";</script><li class="note" id="note_LCL304_178_ba"><a class="footnoteCrossrefLink" href="#target_note_LCL304_178_ba" title="Click to highlight in text"><sup class="lineRef">b</sup><span class="italic">Porrigo</span> means scurf or dandruff, and the name was given to conditions, such as seborrhoea or eczema capitis, where there was excessive detachment of such scales from the scalp. The word, according to Pliny, <span class="italic">N.H.</span> XX. 9. 29. = furfur, bran, and the corresponding Greek name for the condition, πιrυρίαοις, had the same derivation (πίτυρα, bran), and is still used.</a></li><script type="text/javascript">document.getElementById('note_LCL304_178_ba').style.display = "none";</script></ul></section></notes></section>