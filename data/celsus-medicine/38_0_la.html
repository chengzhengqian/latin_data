<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

bibere, et post cibum magnam potionem, sed, ut supra dixi, per siphonem; deinde omnes potiones <span class="br"></span><span class="lineNumber">4</span><span class="br"></span>aqua frigida includere. Cui vero cibus acescit, is ante eum bibere aquam egelidam debet et vomere: at si cui ex hoc frequens deiectio incidit, quotiens alvus ei constiterit, frigida potione potissimum utatur.</p>
<p><span class="bold">9.</span> Si cui vero dolere nervi solent, quod in podagra cheiragrave esse consuevit, huic, quantum fieri potest, exercendum id est, quod adfectum est, obiciendumque labori et frigori, nisi cum dolor increvit. Sub divo
<span class="br"></span><span class="lineNumber">2</span><span class="br"></span>quies optima est. Venus semper inimica est; concoctio,
sicut in omnibus corporis adfectibus, necessaria:
cruditas enim id maxime laedit, et quotiens offensum corpus est, vitiosa pars maxime sentit.</p>
<span class="br"></span><span class="lineNumber">3</span><span class="br"></span><p>Ut concoctio autem omnibus vitiis occurrit, sic rursus aliis frigus, aliis calor; quae sequi quisque pro habitu corporis sui debet. Frigus inimicum est seni, tenui, vulneri, praecordiis, intestinis, vesicae, auribus, coxis, scapulis, naturalibus, ossibus, dentibus, nervis,
<span class="br"></span><span class="lineNumber">4</span><span class="br"></span>vulvae, cerebro. Idem summam cutem facit pallidam,
aridam, duram, nigram; ex hoc horrores tremoresque nascuntur. At prodest iuvenibus et omnibus plenis; erectiorque mens est, et melius concoquitur, ubi frigus quidem est sed cavetur.
<span class="br"></span><span class="lineNumber">5</span><span class="br"></span>Aqua vero frigida infusa, praeterquam capiti, etiam stomacho prodest, etiam articulis doloribusque, qui sunt sine ulceribus, item rubicundis nimis hominibus, si dolore vacant. Calor autem adiuvat omnia, quae frigus infestat, item lippientis, si nec dolor nec lacrimae sunt, nervos quoque, qui contrahuntur,


</p></section><notes></notes></section>