<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
singulorum P. ∗ II; halicaccabi corticis P. ∗ IIII; mini P. ∗ VI; spumae argenti P. ∗ XII; cerussae P. ∗ XVI; quae ex aceto et coguntur et, ubi utendum est, diluuntur.</p>
<span class="br"></span><span class="lineNumber">4</span><span class="br"></span><p>Andronis vero est ad uvam inflammatam, ad naturalia sordida, etiam cancro laborantia: gallae, atramenti sutorii, murrae, singulorum P. ∗ I; aristolochiae, aluminis scissilis, singulorum P. ∗ II; capitulorum Punici mali P. ∗ XXV; ex passo coacta, et cum usus exigit, aceto vel vino diluta, prout valentius aut lenius vitium est, cui medendum est.</p>
<span class="br"></span><span class="lineNumber">5</span><span class="br"></span><p>Proprie autem ad ani fissa, vel ora venarum fundentia sanguinem, vel cancrum: aeruginis P. ∗ II; murrae P. ∗ IIII; cummis P. ∗ VIII; turis P. ∗ XII; stibis, lacrimae papaveris, acaciae, singulorum P. ∗ XVI. Quae ex vino et teruntur et in ipso usu deliquantur.</p>
<span class="br"></span><span class="lineNumber">6</span><span class="br"></span><p>Expellere autem ex vesica cum urina calculum videtur haec compositio: casiae, croci, murrae, costi, nardi, cinnamomi, dulcis radicis, balsami, hyperici pares portiones conteruntur, deinde vinum lene instillatur, et pastilli fiunt, qui singuli habeant P. ∗ =, hique singuli cotidie mane ieiuno dantur.</p>
<p>21. Haec tria compositionum genera [id est, quae in malagmatibus, pastillis emplastrisque sunt] maximum praecipueque varium usum praestant. Sed alia quoque utilia sunt, ut ea, quae feminis subiciuntur: pessos Graeci vocant. Eorum haec proprietas est: medicamenta composita molli lana excipiuntur, eaque lana naturalibus conditur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL304_46_a"><a class="footnoteCrossrefLink" href="#target_note_LCL304_46_a" title="Click to highlight in text"><sup class="lineRef">a</sup>Canker means septic and gangrenous forms of inflammation, rather than what is now called cancer. Cf. vol. I. p. 88 n.; and vol. III. Appendix, p. 589 ff.</a></li><script type="text/javascript">document.getElementById('note_LCL304_46_a').style.display = "none";</script><li class="note" id="note_LCL304_46_b"><a class="footnoteCrossrefLink" href="#target_note_LCL304_46_b" title="Click to highlight in text"><sup class="lineRef">b</sup>pessaries; for prescriptions see p. 49.</a></li><script type="text/javascript">document.getElementById('note_LCL304_46_b').style.display = "none";</script></ul></section></notes></section>