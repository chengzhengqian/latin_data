<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
in vino mixto recte coquitur, et in aceto cornus cervini ramentum, et nepeta cum taeda pingui ac ficu item pingui vel in mulso vel in aceto et melle; ex quibus cum ficus decocta est, is umor percolatur.</p>
<span class="br"></span><span class="lineNumber">3</span><span class="br"></span><p>Specillum quoque lana involutum in calidum oleum demittitur, eoque ipse dens fovetur. Quin etiam quaedam quasi cataplasmata in dentem ipsum inlinuntur; ad quem usum ex malo Punico acido arido malicorii pars interior cum pari portione et gallae et pinei corticis conteritur, misceturque his minium; eaque contrita aqua pluvia[ti]li coguntur. Aut panacis, papaveris lacrimae, peucedani, uvae taminiae sine seminibus pares portiones conteruntur. Aut galbani partes tres, papaveris lacrimae pars quarta. Quicquid dentibus admotum est, nihilo minus supra maxillas ceratum, quale supra (1) posui, <span class="br"></span><span class="lineNumber">4</span><span class="br"></span> esse debet lana optentum. Quidam etiam murrae, cardamomi, singulorum P. ∗ I; croci, pyrethri, ficorum, spartes, singulorum P. ∗ IIII; sinapis P. ∗ VIII contrita linteolo inlinunt, inponuntque in umero partis eius, qua dens dolet: si is superior est, a scapulis; si inferior, a pectore; idque dolorem levat, et cum levavit, protinus summovendum est. <span class="br"></span><span class="lineNumber">5</span><span class="br"></span> Si vero exesus est dens, festinare ad eximendum eum, nisi res coegit, non est necesse: sed tum omnibus fomentis, quae supra (3 <span class="italic">seq</span>.) posita sunt, adiciendae quaedam valentiores conpositiones sunt quae dolorem levant; qualis Herae est. Habet autem papaveris lacrimae P. ∗ I; piperis P. ∗ II; soreos P. ∗ X ·, quae contrita galbano excipiuntur, idque circumdatur; 
</p></section><notes></notes></section>