<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
propulsum est, plerumque iterum redit, nisi, quod admodum rarum est, vis nervis restituta est.</p>
<p>15. Umerus autem modo in alam excidit, modo in partem priorem. Si in alam delapsus est, cubitus recedit a latere; rursum iuxta eiusdem partis aurem cum umero porrigi non potest, longiusque altero id brachium est. At si in priorem partem, summum quidem brachium extenditur, minus tamen quam naturaliter; difficiliusque in priorem partem quam in posteriorem cubitus porrigitur.</p>
<span class="br"></span><span class="lineNumber">2</span><span class="br"></span><p>Igitur si in alam umerus excidit, et vel puerile adhuc est corpus vel molle, certe inbecillius nervis intentum est, satis est conlocare id in sedili; et ex duobus ministris alteri imperare, ut caput lati scapularum ossis leniter redducat, alteri ut brachium extendat: ipsum posteriore parte residentem † renum<a class="footnoteLink" href="#note_LCL336_568_1" id="target_note_LCL336_568_1"><sup>1</sup></a> sub ala eius † coire; simulque et illa os . . . et altera manu brachium eius ad latus impellere. <span class="br"></span><span class="lineNumber">3</span><span class="br"></span> At si vastius corpus nervive robustiores sunt, necessaria est spatula lignea, et quae crassitudinem duorum digitorum habet, longitudine ab ala usque ad digitos pérvenit; in qua summa capitulum est rotundum, leniter cavum, ut recipere particulam aliquam ex capite umeri possit. In ea bina foramina tribus locis sunt inter se spatio distantibus, in quae <span class="br"></span><span class="lineNumber">4</span><span class="br"></span> lora mollia coiciuntur. Eaque spata fascia involuta, quo minus tactu laedat, ad alam brachio derigitur sic, ut caput eius summae alae subiciatur; deinde
 
</p></section><notes><section class="footnotes"><ul><li class="note" id="note_LCL336_568_1"><a class="footnoteCrossrefLink" href="#target_note_LCL336_568_1" title="Click to highlight in text"><sup class="lineRef">1</sup><span class="italic">The text here is corrupt. Marx would read</span> alteram manum <span class="italic">for</span> renum <span class="italic">and</span> coicere <span class="italic">for</span> coire; <span class="italic">below, he adds</span> susum <span class="italic">after</span> os, <span class="italic">and his suggestion is translated.</span></a></li><script type="text/javascript">document.getElementById('note_LCL336_568_1').style.display = "none";</script></ul></section></notes></section>