<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
iuxta parietem is sedeat, subiecto inter parietem et caput eius scorteo pulvino duro, eoque caput eius per ministrum urgeatur, quo sit immobilius. Tum medici digiti pollices linteolis vel fasceis, ne delabantur, involuti in os eius coiciendi, ceteri extrinsecus <span class="br"></span><span class="lineNumber">3</span><span class="br"></span> admovendi sunt. Ubi vehementer maxilla adprehensa est, si una parte procidit, concutiendum mentum et ad guttur adducendum est. Tum simul et caput adprehendendum, et excitato mento maxilla in suam sedem conpellenda, et os eius conprimendum est sic, ut omnia paene uno momento <span class="br"></span><span class="lineNumber">4</span><span class="br"></span> fiant. Sin utraque parte prolapsa est, eadem omnia eadem facienda, sed aequaliter retro maxilla agenda est. Reposito osse, si cum dolore oculorum et cervicis iste casus incidit, ex brachio sanguis mittendus est. Cum omnibus vero, quorum ossa mota sunt, primo liquidior cibus conveniat, tum his praecipue, adeo ut sermo quoque frequenti motu oris per nervos laedat.</p>
<p>13. Caput duobus processibus in duos sinus summae vertebrae demissis super cervicem contineri in prima parte (1. 11, 12) proposui. Hi processus interdum in posteriorem partem excidunt; quo fit, ut, qui nervi sunt sub occipitio, extendantur, mentum pectori adglutinetur, neque bibere is, neque loqui possit, interdum sine voluntate semen emittat; quibus celerrime mors supervenit. Ponendum autem <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_564_a"><a class="footnoteCrossrefLink" href="#target_note_LCL336_564_a" title="Click to highlight in text"><sup class="lineRef">a</sup>VIII. 1. 11, 12, 13. In chapters 13 and 14 Celsus treats of spine displacement, cf. Hippocrates III. 278 <span class="italic">et seqq.</span>, also 434 (<span class="italic">Joints</span>, XLI.â€“XLVIII., <span class="italic">Mochlikon</span>, XXXVI. <span class="italic">a</span>, XXXVII. <span class="italic">a</span>).</a></li><script type="text/javascript">document.getElementById('note_LCL336_564_a').style.display = "none";</script></ul></section></notes></section>