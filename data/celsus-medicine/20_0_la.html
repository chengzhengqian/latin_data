<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

adsuetus, facilius inexercitatus quam exercitatus
<span class="br"></span><span class="lineNumber">73</span><span class="br"></span>homo sustinet: saepe autem in eo magis necessaria cibi festinatio est, qui minus inediam tolerat. Ob quae conicio eum, qui propria non novit, communia tantum debere intueri; eumque, qui nosse proprietates
potest, non illas quidem oportere neglegere, sed his quoque insistere; ideoque, cum par scientia sit, utiliorem tamen medicum esse amicum quam extraneum.</p>
<span class="br"></span><span class="lineNumber">74</span><span class="br"></span><p>Igitur, ut ad propositum meum redeam, rationalem quidem puto medicinam esse debere, instrui vero ab evidentibus causis, obscuris omnibus non ab cogitatione
artificis sed ab ipsa arte reiectis. Incidere autem vivorum corpora et crudele et supervacuum est, mortuorum discentibus necessarium: nam positum
et ordinem nosse debent, quae cadaver melius
<span class="br"></span><span class="lineNumber">75</span><span class="br"></span>quam vivus et vulneratus homo repraesentat. Sed et cetera, quae modo in vivis cognosci possunt, in ipsis curationibus vulneratorum paulo tardius sed aliquanto mitius usus ipse monstrabit.</p>
<p>His propositis, primum (<span class="italic">lib. I</span>) dicam, quemadmodum
sanos agere conveniat, tum ad ea transibo (<span class="italic">lib. II,</span> <span class="bold">1–8</span>), quae ad morbos curationesque eorum (<span class="italic">lib. II,</span> <span class="bold">9–33</span>) pertinebunt.</p>
</section><notes></notes></section>