<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
arteriam aut membranam aut os aut cartilaginem laesit. Tutissimum omnium, quod in carne est.</p>
<span class="br"></span><span class="lineNumber">4</span><span class="br"></span><p>Et haec quidem loco vel peiora vel mitiora sunt. Modo vero periculum facit, quodcumque magnum est.</p>
<span class="br"></span><span class="lineNumber">5</span><span class="br"></span><p>Aliquid etiam in vulneris genere figuraque est. Nam peius est, quod etiam conlisum quam quod tantum discissum est, adeo ut acuto quoque quam retunso telo vulnerari commodius sit. Peius etiam vulnus est, ex quo aliquid excisum est, exve quo caro alia parte abscisa alia dependet. Pessimaque plaga curva est: tutissima quae lineae modo recta est; quo deinde propius huic illive figurae vulnus est, eo vel deterius vel tolerabilius est.</p>
<span class="br"></span><span class="lineNumber">6</span><span class="br"></span><p>Quin etiam confert aliquid et aetas et corpus et vitae propositum et anni tempus; quia facilius sanescit puer vel adulescens quam senior, valens quam infirmus; neque nimis tenuis neque nimis plenus, quam si alterum ex his est; integri habitus quam corrupti, exercitatus quam iners, sobrius et temperans quam vino venerique deditus. Oportunissimumque curationi tempus vernum est, aut certe neque fervens neque frigidum, siquidem vulnera et nimius calor et nimium frigus infestant, maxime tamen horum varietas; ideoque perniciosissimus autumnus est.</p>
<span class="br"></span><span class="lineNumber">7</span><span class="br"></span><p>Sed pleraque ex vulneribus oculis subiecta sunt; quorundam ipsae sedes indices sunt, quas alio loco (IV. 1, 1 <span class="italic">seqq</span>.) demonstravimus, cum positus interiorum partium ostendimus. Verum tamen quia quaedam vicina sunt, interestque vulnus in summa parte sit <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_70_a"><a class="footnoteCrossrefLink" href="#target_note_LCL304_70_a" title="Click to highlight in text"><sup class="lineRef">a</sup><span class="italic">e.g.</span> if the wound is in the intestine, though it cannot be seen, the escape of faeces indicates its position. For the description of the internal organs, cf. vol. I. p. 384.</a></li><script type="text/javascript">document.getElementById('note_LCL304_70_a').style.display = "none";</script></ul></section></notes></section>