<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
loris suis ad brachium deligatur, uno loco paulum infra umeri caput, altero paulum supra cubitum, tertio citra manum; cui rei protinus intervalla <span class="br"></span><span class="lineNumber">5</span><span class="br"></span> II VI quoque foraminum aptata sunt. Sic brachium deligatum super scalae gallinariae gradum traicitur, ita altae, ut consistere homo ipse non possit; simulque in alteram partem corpus demittitur, in alteram brachium intenditur; eoque fit, ut capite ligni caput umeri inpulsum in suam sedem modo cum sono, modo sine hoc compellatur. Multas alias esse rationes scire facile est uno Hippocrate lecto, sed non alia magis usu conprobata est.</p>
<span class="br"></span><span class="lineNumber">6</span><span class="br"></span><p>At si in partem priorem umerus excidit, supinus homo collocandus est; fasciaque aut habena media ala circumdanda est, capitaque eius post caput hominis ministro tradenda, brachium alteri; praecipiendumque, ut ille habenam, hic brachium extendat. Deinde medicus caput quidem hominis<a class="footnoteLink" href="#note_LCL336_570_1" id="target_note_LCL336_570_1"><sup>1</sup></a> sinistra debet repellere; dextra vero cubitum cum umero attollere et os in suam sedem compellere; faciliusque id in hoc casu quam in priore revertitur.</p>
<span class="br"></span><span class="lineNumber">7</span><span class="br"></span><p>Reposito umero lana alae subicienda est; si interiore parte os fuit, ut ei opponatur; si in priore, ut tamen commodius deligetur. Tum fascia primum sub ala obvoluta caput eius debet conprehendere; deinde per pectus ad alteram alam, ab eaque ad scapulas, rursusque ad eiusdem umeri caput tendere;
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_570_1"><a class="footnoteCrossrefLink" href="#target_note_LCL336_570_1" title="Click to highlight in text"><sup class="lineRef">1</sup><span class="italic">Constantine suggests</span> humeri <span class="italic">for</span> hominis.</a></li><script type="text/javascript">document.getElementById('note_LCL336_570_1').style.display = "none";</script><li class="note" id="note_LCL336_570_a"><a class="footnoteCrossrefLink" href="#target_note_LCL336_570_a" title="Click to highlight in text"><sup class="lineRef">a</sup>For this use of a ladder, cf. Hippocrates, III. 209 (<span class="italic">Joints</span>, VI.).</a></li><script type="text/javascript">document.getElementById('note_LCL336_570_a').style.display = "none";</script></ul></section></notes></section>