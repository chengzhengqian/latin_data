<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

parum, intra domum tamen dimovere: potionem autem hysopi . . .<a class="footnoteLink" href="#note_LCL292_410_1" id="target_note_LCL292_410_1"><sup>1</sup></a> cum quo ficus arida sit incocta, aut aquam mulsam, in qua vel hysopum vel ruta decocta sit: frictione uti diutissime in scapulis, proxime ab his in brachiis et pedibus et cruribus, leviter contra pulmonem, idque bis cottidie facere. Quod ad cibum vero pertinet, huic nec salsis opus est neque acribus neque amaris neque alvum adstringentibus,
<span class="br"></span><span class="lineNumber">3</span><span class="br"></span>sed paullo lenioribus. Ergo primis diebus danda est sorbitio tisanae vel halicae vel oryzae, cum qua recens adeps cocta sit: cum hac sorbile ovum, nuclei pinei ex melle, panis vel elota halica ex aqua mulsa; potui deinde non solum pura aqua sed etiam mulsa egelida, aut si aestas est, etiam frigida, nisi quid obstat. Haec autem altero quoque die increscente morbo dare satis est. Ubi incrementum constitit, quantum res patitur, ab omnibus abstinendum est, praeterquam aqua egelida. Si vires desunt, adiuvandae sunt aqua mulsa. Prosuntque adversus dolores imposita calida fomenta vel ea, quae simul et reprimunt
<span class="br"></span><span class="lineNumber">4</span><span class="br"></span>et emolliunt. Prodest impositus super pectus sal bene contritus cum cerato mixtus, quia leviter cutem erodit, eoque impetum materiae, quo pulmo vexatur, evocat. Utile etiam aliquod malagma est ex iis, quae materiam trahunt. Neque alienum est, dum premit morbus, clausis fenestris aegrum continere: ubi paullum levatus est, ter aut quater die fenestris aliquis apertis parvum aerem recipere. Deinde in refectione pluribus diebus a vino abstinere; gestatione, frictione uti, sorbitionibus; et prioribus cibis adicere ex holeribus porrum, ex



</p></section><notes><section class="footnotes"><ul><li class="note" id="note_LCL292_410_1"><a class="footnoteCrossrefLink" href="#target_note_LCL292_410_1" title="Click to highlight in text"><sup class="lineRef">1</sup><span class="italic">Daremberg and other editors inserted dare to fill the lacuna.</span></a></li><script type="text/javascript">document.getElementById('note_LCL292_410_1').style.display = "none";</script></ul></section></notes></section>