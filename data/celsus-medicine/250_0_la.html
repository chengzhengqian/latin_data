<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
P. ∗ X; nitri, cerae, picis aridae, bacarum lauri, singulorum P. ∗ XX; olei paulum. Quotiens autem bacam aut nucem aut simile aliquid posuero, scire oportebit, antequam expendatur, ei summam pelliculam esse demendam.</p>
<span class="br"></span><span class="lineNumber">13</span><span class="br"></span><p>Aliud eodem nomine, quod puri quoque movendo est: sebi vitulini, Hammoniaci thymiamatis, picis, cerae, nitri, bacarum lauri, resinae aridae, aristolochiae, pyrethri pares portiones.</p>
<span class="br"></span><span class="lineNumber">14</span><span class="br"></span><p>Praeter has est Philocratis, quod habet: salis Hammoniaci P. ∗ VII; aristolochiae P. ∗ VIII; cerae, resinae terebenthinae, fuliginis turis, singulorum P. ∗ XV; spumae argenti P. ∗ XXXII, quibus, ut pus quoque moveant, iridis P. ∗ IIII et galbani P. ∗ VI adiciuntur.</p>
<span class="br"></span><span class="lineNumber">15</span><span class="br"></span><p>Optimum tamen ad extrahendum est id, quod a similitudine sordium rhypodes Graeci appellant. Habet murrae, croci, iridis, propolis, bdelli, capitulorum Punici mali, aluminis et scissilis et rotundi, misy, chalcitis, atramenti sutorii cocti, panacis, salis Hammoniaci, visci, singulorum P. ∗ IIII; aristolochiae P. ∗ VIII; squamae aeris P. ∗ XVI; resinae terebenthinae P. ∗ LXXV; cerae et sebi vel taurini vel hircini, singulorum P. ∗ C.</p>
<span class="br"></span><span class="lineNumber">16</span><span class="br"></span><p>Hecataeo quoque auctore emplastrum generis eiusdem fit ex his: galbani P. ∗ II; fuliginis turis P. ∗ IIII; picis P. ∗ VI; cerae et resinae terebenthinae singulorum P. ∗ VIII; quibus paululum irini unguenti miscetur.</p>
<span class="br"></span><span class="lineNumber">17</span><span class="br"></span><p>Valensque ad idem emplastrum viride Alexandrinum est. Habet aluminis scissilis P. ∗ VIII; salis Hammoniaci P. ∗ VIII =; squamae aeris P. ∗ XVI; murrae, turis, singulorum P. ∗ XVIII; cerae P. ∗ CL; resinae Colophoniacae aut pineae P. ∗ CC; olei heminam, aceti sextarium.</p>
</section><notes></notes></section>