<section class="div1 language" lang="la"><header><hgroup><h1>Celsus</h1></hgroup></header><section class="div2">
<h2><span class="ac">Liber VIII</span></h2>
<p>1. <span class="sc">Superest</span> ea pars, quae ad ossa pertinet; quae quo facilius accipi possit, prius positus figurasque eorum indicabo.</p>
<p>Igitur calvaria incipit, ex interiore parte concava, extrinsecus gibba, utrimque levis, et qua cerebri membranam contegit et qua cute capillum gignente contegitur; eaque simplex ab occipitio et temporibus, duplex usque in verticem a fronte. Ossaque eius ab exterioribus partibus dura, ab interioribus, quibus inter se conectuntur, molliora sunt; interque ea venae discurrunt, quas his alimentum subministrare <span class="br"></span><span class="lineNumber">2</span><span class="br"></span> credibile est. Rara autem calvaria solida sine suturis est; locis tamen aestuosis facilius invenitur; et id caput firmissimum atque a dolore tutissimum est. Ex ceteris, quo suturae pauciores sunt, eo capitis valetudo commodior est: neque enim certus earum numerus est, sicut ne locus quidem. Fere tamen duae insuper aures tempora a superiore capitis parte discernunt; tertia ad aures per verticem tendens occipitium a summo capite diducit. <span class="br"></span><span class="lineNumber">3</span><span class="br"></span> Quarta ab eodem vertice per medium caput ad<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_474_a"><a class="footnoteCrossrefLink" href="#target_note_LCL336_474_a" title="Click to highlight in text"><sup class="lineRef">a</sup>See Appendix, p. 593.</a></li><script type="text/javascript">document.getElementById('note_LCL336_474_a').style.display = "none";</script><li class="note" id="note_LCL336_474_b"><a class="footnoteCrossrefLink" href="#target_note_LCL336_474_b" title="Click to highlight in text"><sup class="lineRef">b</sup>Cf. Herodotus TX. 83, where a skull is said to have been found on the battlefield of Plataea which had no sutures at all.</a></li><script type="text/javascript">document.getElementById('note_LCL336_474_b').style.display = "none";</script></ul></section></notes></section>