<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ex mala curatione est, eadem ratio medicinae est, quae supra (9) posita est; plagae tantum cornua ad maxillas, non ad oculum convertenda sunt: si ex senectute est, tenui ferramento id totum extrinsecus adurendum est, deinde melle inunguendum: a quarto die vapore aquae calidae fovendum, inunguendumque medicamentis ad cicatricem perducentibus.</p>
<span class="br"></span><span class="lineNumber">11</span><span class="br"></span><p>Haec fere circa oculum in angulis palpebrisque incidere consuerunt. In ipso autem oculo nonnumquam summa attollitur tunica, sive ruptis intus membranis aliquibus sive laxatis, et similis figura acino fit: unde id staphyloma Graeci vocant.—Curatio duplex est: altera: ad ipsas radices per medium transuere acu duo lina ducente; deinde alterius lini duo capita ex superiore parte, alterius ex inferiore astringere inter se; quae paulatim secando id excidunt. Altera: in summa parte eius ad lenticulae magnitudinem excidere; deinde spodium aut cadmiam infriare. Utrolibet autem facto, album ovi lana excipiendum et inponendum; posteaque vapore aquae calidae fovendus oculus et lenibus medicamentis inunguendus est.</p>
<span class="br"></span><span class="lineNumber">12</span><span class="br"></span><p>Clavi autem vocantur callosa in albo oculi tubercula, quibus nomen a figurae similitudine est. Hos ad imam radicem perforare acu commodissimum est. infraque eam excidere; deinde lenibus medicamentis inunguere.</p>
<span class="br"></span><span class="lineNumber">13</span><span class="br"></span><p>Suffusionis iam alias (VI. 6. 35) feci mentionem <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_344_a"><a class="footnoteCrossrefLink" href="#target_note_LCL336_344_a" title="Click to highlight in text"><sup class="lineRef">a</sup>The term staphyloma (from the Greek σταφυλὴ, a bunch of grapes) is still used for the condition which arises when a puncture through the outer sclerotic coat lets the blue iris protrude through, and gives rise to a grape-like swelling.</a></li><script type="text/javascript">document.getElementById('note_LCL336_344_a').style.display = "none";</script></ul></section></notes></section>