<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> crura extendi possunt. At si in alterutrum latus, oculis id expositum est, paresque utrimque easdem notas sed minores habet.—Primum autem ad rem pertinet corpus recte iacere, ut superior pars eadem semper sit . . .<a class="footnoteLink" href="#note_LCL336_448_1" id="target_note_LCL336_448_1"><sup>1</sup></a> in quam vitium fertur. Ita si ad colem it, supinus is collocari debet; si ad vesicam, in ventrem; si in latus, in id, quod integrius est. Deinde ubi ventum fuerit ad curationem, homo in aquam demittetur, in qua marrubium decoctum sit aut cupressus aut myrtus; idemque umor . . .<a class="footnoteLink" href="#note_LCL336_448_2" id="target_note_LCL336_448_2"><sup>2</sup></a> <span class="br"></span><span class="lineNumber">3</span><span class="br"></span> clystere intus agetur; tum superponetur lenticula cum malicorio mixta, quae utraque ex vino decocta sint; vel rubus aut oleae folia eodem modo decocta, aliave medicamenta, quae ad cohibendos purgandosque cancros proposuimus (V. 26. 32–34). Ex quibus si qua erunt arida, per scriptorium calamum inspirabuntur. Ubi stare coeperit cancer, mulso volnus eluetur, vitabiturque eo tempore ceratum, quod ad recipiendum id malum corpus emollit: potius plumbum elotum cum vino inunguetur, superque <span class="br"></span><span class="lineNumber">4</span><span class="br"></span> idem linteolo inlitum inponetur. Sub quibus perveniri ad sanitatem potest, cum eo tamen quod non ignoremus orto cancro saepe adfici stomachum, cui cum vesica quaedam consortio est; exque eo fieri, ut neque retineatur cibus neque, si quis retentus est, coquatur, neque corpus alatur, ideoque ne vulnus quidem aut purgari aut ali possit; quae necessario mortem maturant. Sed ut his succurri nullo modo

 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_448_1"><a class="footnoteCrossrefLink" href="#target_note_LCL336_448_1" title="Click to highlight in text"><sup class="lineRef">1</sup><span class="italic">Marx would add</span> eaque ipsa sit <span class="italic">after</span> sit.</a></li><script type="text/javascript">document.getElementById('note_LCL336_448_1').style.display = "none";</script><li class="note" id="note_LCL336_448_2"><a class="footnoteCrossrefLink" href="#target_note_LCL336_448_2" title="Click to highlight in text"><sup class="lineRef">2</sup><span class="italic">Marx notes an omission after</span> umor, <span class="italic">perhaps</span> decoctus.</a></li><script type="text/javascript">document.getElementById('note_LCL336_448_2').style.display = "none";</script><li class="note" id="note_LCL336_448_a"><a class="footnoteCrossrefLink" href="#target_note_LCL336_448_a" title="Click to highlight in text"><sup class="lineRef">a</sup>V. 26. 32–34.</a></li><script type="text/javascript">document.getElementById('note_LCL336_448_a').style.display = "none";</script></ul></section></notes></section>