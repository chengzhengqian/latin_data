<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>cholera, si febris est, ut inter horrores, asperioribus medicamentis opus non est, sicut in deiectionibus quoque supra (I. 2, 1 C) dictum est; satisque est ea vomitus causa sumi, quae sanis quoque sumenda esse proposui (I. 3, 22). At ubi longi valentesque morbi sine febre sunt, ut comitialis, ut insania, veratro
<span class="br"></span><span class="lineNumber">3</span><span class="br"></span>quoque albo utendum est. Id neque hieme neque aestate recte datur, optime vere, tolerabiliter autumno. Quisquis daturus erit, id agere ante debebit, ut accepturi corpus umidius sit. Illud scire oportet, omne eiusmodi medicamentum, quod potui datur, non semper aegris prodesse, semper sanis nocere.</p>
<p><span class="bold">14.</span> De frictione vero adeo multa Asclepiades tamquam inventor eius posuit in eo volumine, quod communium auxiliorum inscripsit, ut,<a class="footnoteLink" href="#note_LCL292_174_1" id="target_note_LCL292_174_1"><sup>1</sup></a> cum trium faceret tantum mentionem, huius et aquae et gestationis, tamen maximam partem in hac consumpserit.
Oportet autem neque recentiores viros in iis fraudare, quae vel reppererunt vel recte secuti sunt, et tamen ea, quae apud antiquiores aliquos posita
<span class="br"></span><span class="lineNumber">2</span><span class="br"></span>sunt, auctoribus suis reddere. Neque dubitari potest, quin latius quidem et dilucidius, ubi et quomodo frictione utendum esset, Asclepiades praeceperit, nihil tamen reppererit, quod non a vetustissimo auctore Hippocrate paucis verbis comprehensum sit, qui dixit frictione, si vehemens sit, durari corpus, si lenis, molliri:





</p></section><notes><section class="footnotes"><ul><li class="note" id="note_LCL292_174_1"><a class="footnoteCrossrefLink" href="#target_note_LCL292_174_1" title="Click to highlight in text"><sup class="lineRef">1</sup>ut <span class="italic">added by v. d. Linden.</span></a></li><script type="text/javascript">document.getElementById('note_LCL292_174_1').style.display = "none";</script></ul></section></notes></section>