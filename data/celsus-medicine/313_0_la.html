<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">B</span><span class="br"></span> modo colorem cutis non excedunt. Nonnumquam plures similes varis oriuntur, nonnumquam maiores pusulae lividae aut pallidae aut nigrae, aut aliter naturali colore mutato; subestque his umor. Ubi eae ruptae sunt, infra quasi exulcerata caro apparet: phlyctaenae Graece nominantur. Fiunt vel ex frigore vel ex igne vel ex medicamentis. Phlyzacion autem paulo durior pusula est, subalbida, acuta, ex qua ipsa quod exprimitur umidum est. At ex pusulis vero nonnumquam etiam ulcuscula fiunt aut aridiora aut umidiora; et modo tantum cum prurigine, modo etiam cum inflammatione aut dolore; exitque aut pus aut sanies aut utrumque; maximeque id evenit in aetate puerili, raro in medio corpore, saepe in eminentibus partibus. <span class="br"></span><span class="lineNumber">C</span><span class="br"></span> Pessima pusula est, quae epinyctis vocatur: ea colore vel sublivida vel nigra vel alba esse consuevit. Circa hanc autem vehemens inflammatio est; et cum adaperta est, reperitur intus exulceratio muccosa, colore umori suo similis. Dolor ex ea supra magnitudinem eius est: neque enim ea faba maior est. Atque haec quoque oritur in eminentibus partibus et fere noctu; unde nomen quoque a Graecis <span class="br"></span><span class="lineNumber">D</span><span class="br"></span> ei inpositum est.—In omnium vero pusularum curatione primum est multum ambulare atque exerceri; si quid ista prohibet, gestari. Secundum est cibum minuere, abstinere ab omnibus acribus et extenuantibus: eademque nutrices facere oportet, si lactens puer ita adfectus est. Praeter haec is, qui iam robustus est, si pusulae minutae sunt, desudare in balneo debet, simulque super eas nitrum inspergere <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_164_a"><a class="footnoteCrossrefLink" href="#target_note_LCL304_164_a" title="Click to highlight in text"><sup class="lineRef">a</sup>φλύκταιναι = bubbles or blisters.</a></li><script type="text/javascript">document.getElementById('note_LCL304_164_a').style.display = "none";</script><li class="note" id="note_LCL304_164_b"><a class="footnoteCrossrefLink" href="#target_note_LCL304_164_b" title="Click to highlight in text"><sup class="lineRef">b</sup>ἐπινυκrίς, night pustule, <span class="italic">e.g.</span> from a bugbite.</a></li><script type="text/javascript">document.getElementById('note_LCL304_164_b').style.display = "none";</script></ul></section></notes></section>