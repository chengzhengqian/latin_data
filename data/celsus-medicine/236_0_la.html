<section class="div1 language" lang="la"><header><hgroup><h1>Celsus</h1></hgroup></header><section class="div2">
<p>9. Eadem fere crustas ulceribus tamquam igne adustis inducunt, sed praecipue chalcitis, utique si cocta est, flos aeris, aerugo, auripigmentum, misy, et id quoque magis coctum.</p>
<p>10. Crustas vero has resolvit farina triticea cum ruta vel porro, aut lenticula, cui mellis aliquid adiectum est.</p>
<p>11. Ad discutienda vero ea, quae in corporis parte aliqua coierunt, maxime possunt habrotonum, helenium, amaracus, alba viola, mel, lirium, sampsychus Cyprius, lac, sertula Campana, serpullum, cupressus, cedrus, iris, viola purpurea, narcissus, rosa, crocum, passum, iuncus quadratus, nardum, cinnamomum, casia, Hammoniacum, cera, resina, uva taminia, spuma argenti, styrax, ficus arida, tragoriganus, lini et narcissi semen, bitumen, sordes ex gymnasio, pyrites lapis aut molaris, crudus vitellus, amarae nuces, sulpur.</p>
<p>12. Evocat et educit ladanum, alumen rotundum, hebenus, lini semen, omphacium, fel, chalcitis, bdellium, resina terebenthina et pinea, propolis, ficus arida decocta, stercus columbae, pumex, farina lolii, grossi in aqua cocti, elaterium, lauri bacae, nitrum, sal.</p>
<p>13. Levat id, quod exasperatum est, spodium, hebenus, cummi, ovi album, lac, tragacanthum.</p>
<p>14. Carnem alit et ulcus implet resina pinea, ochra Attice vel Scyrice, cera, buturum.</p>
<p>15. Molliunt aes combustum, terra Eretria, nitrum, papaveris lacrima, Hammoniacum, bdellion, cera, sebum, adeps, oleum, ficus arida, sesamum, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_10_a"><a class="footnoteCrossrefLink" href="#target_note_LCL304_10_a" title="Click to highlight in text"><sup class="lineRef">a</sup>What is scraped off the skin by the <span class="italic">strigil</span> after exercise.</a></li><script type="text/javascript">document.getElementById('note_LCL304_10_a').style.display = "none";</script><li class="note" id="note_LCL304_10_b"><a class="footnoteCrossrefLink" href="#target_note_LCL304_10_b" title="Click to highlight in text"><sup class="lineRef">b</sup><span class="italic">i.e.</span> they draw out collections of matter and bring them to the surface; ἐπισπαστικὰ φάρμακα, p. 17.</a></li><script type="text/javascript">document.getElementById('note_LCL304_10_b').style.display = "none";</script></ul></section></notes></section>