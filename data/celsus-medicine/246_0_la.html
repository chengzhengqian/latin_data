<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
tres. Sed id nitrum ante per triduum instillata aqua teritur, et cum sextario eius incoquitur, donec omnis umor consumatur. Potest vero ea compositio etiam ad parotidas, phymata, strumam omnemque coitum umoris emolliendum.</p>
<span class="br"></span><span class="lineNumber">32</span><span class="br"></span><p>Ad articulos fici quoque aridi partem nepetae mixtam vel uvam taminiam sine seminibus cum puleio recte aliquis imponit.</p>
<span class="br"></span><span class="lineNumber">33</span><span class="br"></span><p>Eadem podagrae praesidio sunt. Sed ad eam fit Aristonis quoque, quod habet: nardi, cinnamomi, casiae, chamaeleontis, iunci rotundi, singulorum P. ∗ VIII; sebi caprini ex irino liquati P. ∗ XX; iridis P. ∗ I, quae in aceto quam acerrimo iacere per xx dies debet. Idem autem etiam recentia phymata doloresque omnes discutit.</p>
<span class="br"></span><span class="lineNumber">34</span><span class="br"></span><p>At Theoxenus ad pedum dolores sebi a renibus partem tertiam, salis partes duas miscebat, hisque membranulam inlitam imponebat, tum superiniciebat Hammoniacum thymiama in aceto liquatum.</p>
<span class="br"></span><span class="lineNumber">35</span><span class="br"></span><p>At Numenius podagram ceterosque articulos induratos hoc molliebat: habrotoni, rosae aridae, papaveris lacrimae, singulorum P. ∗ III; resinae terebenthinae P. ∗ IIII; turis, spumae nitri, singulorum P. ∗ VIII; iridis, aristolochiae, singulorum P. ∗ XII; cerae<a class="footnoteLink" href="#note_LCL304_30_1" id="target_note_LCL304_30_1"><sup>1</sup></a> P. III; quibus adicitur cedri cyathus I, olei laurei cyathi III, olei acerbi sextarius.</p>
<span class="br"></span><span class="lineNumber">36</span><span class="br"></span><p>Si quando autem in articulis callus increvit, Dexius docuit inponere calcis P. ∗ IIII; cerussae P. VIII; resinae pineae P. ∗ XX; piperis grana XXX; cerae P. =; quibus, dum contunduntur, hemina vini lenis instillatur.</p>
</section><notes><section class="footnotes"><ul><li class="note" id="note_LCL304_30_1"><a class="footnoteCrossrefLink" href="#target_note_LCL304_30_1" title="Click to highlight in text"><sup class="lineRef">1</sup><span class="italic">Daremberg emends P ∗ III</span> = 12 <span class="italic">grms. as the amount given</span>, 1 <span class="italic">kilogram, seems much too large.</span></a></li><script type="text/javascript">document.getElementById('note_LCL304_30_1').style.display = "none";</script></ul></section></notes></section>