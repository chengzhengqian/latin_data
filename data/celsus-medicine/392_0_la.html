<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
vero ab uno ore plures sinus erunt, recta fistula scalpello erit incidenda; ab eo ceterae, quae iam patebunt, lino excipiendae. Si intus aliqua procedet, quo ferrum tuto pervenire non poterit, collyrium <span class="br"></span><span class="lineNumber">E</span><span class="br"></span> demittendum erit. Cibus autem in eiusmodi omnibus casibus, sive manu sive medicamentis agetur, dari debet umidus, potio liberalis, diuque aqua: ubi iam caro increscit, tum demum et balineis raris utendum erit et cibis corpus inplentibus.</p>
<p>5. Tela quoque, quae inlata corporibus intus haeserunt, magno negotio saepe eiciuntur. Suntque quaedam difficultates ex generibus eorum: quaedam ex is sedibus, in quas illa penetrarunt. Omne autem telum extrahitur aut ab ea parte, qua venit, aut ab ea, in quam tetendit. Illic viam, qua redeat, ipsum sibi fecit, hic a scalpello accipit: nam contra mucronem caro inciditur. Sed si non alte telum insedit, et in summa carne est, aut certe magnas venas et loca nervosa non transit, nihil <span class="br"></span><span class="lineNumber">B</span><span class="br"></span> melius quam qua venit id evellere. Si vero plus est, per quod telorevertendum quam quod perrumpendum est, iamque venas nervosaque id transit, commodius est aperire quod superest, eaque extrahere: nam et propius petitur, et tutius evellitur; et in maiore membro, si medium<a class="footnoteLink" href="#note_LCL336_314_1" id="target_note_LCL336_314_1"><sup>1</sup></a> mucro transit, facilius sanescit
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_314_1"><a class="footnoteCrossrefLink" href="#target_note_LCL336_314_1" title="Click to highlight in text"><sup class="lineRef">1</sup><span class="italic">So one MS. followed by Daremberg. The majority of MSS. have</span> medius <span class="italic">which Marx retains</span>.</a></li><script type="text/javascript">document.getElementById('note_LCL336_314_1').style.display = "none";</script><li class="note" id="note_LCL336_314_a"><a class="footnoteCrossrefLink" href="#target_note_LCL336_314_a" title="Click to highlight in text"><sup class="lineRef">a</sup>III. 6. 10, 17. Hippocrates IV. 106 (<span class="italic">Aph</span>. I. 16).</a></li><script type="text/javascript">document.getElementById('note_LCL336_314_a').style.display = "none";</script><li class="note" id="note_LCL336_314_b"><a class="footnoteCrossrefLink" href="#target_note_LCL336_314_b" title="Click to highlight in text"><sup class="lineRef">b</sup>Celsus here gives us the only information which we possess on the treatment of wounds in Roman warfare; the treatment which he describes was in most respects that followed by such well-known surgeons as Paulus Aegineta, Abulkasim and later Par√© and Italian surgeons of the renaissance even after the introduction of gunpowder had largely altered the type of wound inflicted.</a></li><script type="text/javascript">document.getElementById('note_LCL336_314_b').style.display = "none";</script></ul></section></notes></section>