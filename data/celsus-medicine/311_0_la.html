<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
misceatur; et ficus in mulso decocta, cui paulum hysopi contriti sit adiectum; et uvae taminiae pars quarta fico adiecta. Quod si parum in utrolibet genere medicamenta proficiunt, totum ulcus usque ad sanam carnem excidi oportebit. Ulcere ablato super plagam medicamenta danda sunt, primum quae pus citent, deinde quae purgent, tum quae impleant.</p>
<span class="br"></span><span class="lineNumber">14</span><span class="br"></span><p>Sunt vero quaedam verrucis similia, quorum diversa nomina ut vitia sunt. Acrochordona vocant, ubi sub cute coit aliquid durius, et interdum paulo asperius, coloris eiusdem, infra tenue, ad cutem latius; idque modicum est, quia raro fabae magnitudinem excedit. Vix unum tantum eodem tempore nascitur, sed fere plura, maximeque in pueris; eaque nonnumquam subito desinunt, nonnumquam mediocrem inflammationem excitant; sub qua etiam <span class="br"></span><span class="lineNumber">B</span><span class="br"></span> in pus convertuntur. At thymion nominatur, quod super corpus quasi verrucula eminet, ad cutem tenue, supra latius, subdurum et in summo perasperum. Idque summum colorem floris thymi repraesentat, unde ei nomen est, ibique facile finditur et cruentatur; nonnumquam aliquantum sanguinis fundit, fereque circa magnitudinem fabae Aegyptiae est, raro maius, interdum perexiguum. Modo unum autem, modo plura nascuntur, vel in palmis vel inferioribus pedum partibus. Pessima tamen in obscenis sunt maximeque <span class="br"></span><span class="lineNumber">C</span><span class="br"></span> ibi sanguinem fundunt. Myrmecia autem vocantur humiliora thymio durioraque, quae radices altius exigunt maioremque dolorem movent: infra lata, super autem tenuia, minus sanguinis mittunt; <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_160_a"><a class="footnoteCrossrefLink" href="#target_note_LCL304_160_a" title="Click to highlight in text"><sup class="lineRef">a</sup>Vol. I. 94, note.</a></li><script type="text/javascript">document.getElementById('note_LCL304_160_a').style.display = "none";</script><li class="note inline" id="note_LCL304_160_b"><a class="footnoteCrossrefLink" href="#target_note_LCL304_160_b" title="Click to highlight in text"><sup class="lineRef">b</sup>V. 28. 2 C, note.</a></li><script type="text/javascript">document.getElementById('note_LCL304_160_b').style.display = "none";</script><li class="note" id="note_LCL304_160_c"><a class="footnoteCrossrefLink" href="#target_note_LCL304_160_c" title="Click to highlight in text"><sup class="lineRef">c</sup>μυρμήκιον, an anthill (cf. Paulus Aegineta, IV. 15), was the name given to this sort of wart because the irritation from it resembled that caused by ants (<span class="italic">formicatio</span>).</a></li><script type="text/javascript">document.getElementById('note_LCL304_160_c').style.display = "none";</script></ul></section></notes></section>