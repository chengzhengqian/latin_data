<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Alterum stomacho peius, ad somnum valentius, ex his fit: mandragorae P. ∗ = —; apii seminis, item hyoscyami seminis, singulorum P. ∗ IIII; quae ex vino teruntur. Unum autem eiusdem magnitudinis, quae supra (1) posita est, abunde est sumpsisse.</p>
<span class="br"></span><span class="lineNumber">3</span><span class="br"></span><p>Sive autem capitis dolores sive ulcera sive lippitudo sive dentes . . .<a class="footnoteLink" href="#note_LCL304_60_1" id="target_note_LCL304_60_1"><sup>1</sup></a> sive spiritus difficultas sive intestinorum tormenta sive inflammatio vulvae est, sive coxa sive iecur aut lienis aut latus torquet, sive vitio locorum aliqua prolabitur et ommutescit, occurrit <span class="br"></span><span class="lineNumber">B</span><span class="br"></span> dolori per quietem eiusmodi catapotium: silis, acori, rutae silvestris seminis, singulorum P. ∗ I; castorei, cinnamomi, singulorum P. ∗ II; papaveris lacrimae, panacis radicis, mandragorae malorum aridorum,<a class="footnoteLink" href="#note_LCL304_60_2" id="target_note_LCL304_60_2"><sup>2</sup></a> iunci rotundi floris, singulorum P. ∗ II = —; piperis grana LVI. Haec per se contrita, rursus instillato subinde passo, simul omnia teruntur, donec crassitudo sordium fiat. Ex eo paululum aut devoratur, aut aqua diluitur et potui datur.</p>
<span class="br"></span><span class="lineNumber">4</span><span class="br"></span><p>Quin etiam silvestris papaveris, cum iam ad excipiendam lacrimam maturum est, manipellus qui manu conprehendi potest, in vas demittitur, et superinfunditur aqua, quae id contegat, atque ita coquitur. Ubi iam bene manipellus is coctus est ibidem<a class="footnoteLink" href="#note_LCL304_60_3a" id="target_note_LCL304_60_3a"><sup>3</sup></a> expressus proicitur; et cum eo umore passi par mensura miscetur, infervescitque, donec crassitudinem <span class="br"></span><span class="lineNumber">B</span><span class="br"></span> sordium habeat. Cum infrixit, catapotia ex eo fiunt ad nostrae fabae magnitudinem, habentque usum multiplicem. Nam et somnum faciunt vel per se



</p></section><notes><section class="footnotes"><ul><li class="note" id="note_LCL304_60_1"><a class="footnoteCrossrefLink" href="#target_note_LCL304_60_1" title="Click to highlight in text"><sup class="lineRef">1</sup><span class="italic">Marx supplies</span> male habent <span class="italic">after</span> dentes, <span class="italic">and this is translated.</span></a></li><script type="text/javascript">document.getElementById('note_LCL304_60_1').style.display = "none";</script><li class="note" id="note_LCL304_60_2"><a class="footnoteCrossrefLink" href="#target_note_LCL304_60_2" title="Click to highlight in text"><sup class="lineRef">2</sup><span class="italic">Marx punctuates</span> mandragorae, malorum aridorum <span class="italic">but cf. vol. I. p.</span> 296 (III. 18. 12) mandragorae mala.</a></li><script type="text/javascript">document.getElementById('note_LCL304_60_2').style.display = "none";</script><li class="note" id="note_LCL304_60_3a"><a class="footnoteCrossrefLink" href="#target_note_LCL304_60_3a" title="Click to highlight in text"><sup class="lineRef">3</sup><span class="italic">Marx thinks there is a lacuna here and (referring to Scribonius Largus</span>, Comp. Med. 73) <span class="italic">supplies</span> exprimitur et in aliud vas uraor <span class="italic">after</span> ibidem, <span class="italic">it is squeezed out and its juice poured into another vessel. Other editors (including Daremberg) leave the text as it stands.</span></a></li><script type="text/javascript">document.getElementById('note_LCL304_60_3a').style.display = "none";</script></ul></section></notes></section>