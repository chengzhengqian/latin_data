<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

caput contingatur; post haec cenet, interpositisque tribus aut quattuor diebus uno aut altero acria
<span class="br"></span><span class="lineNumber">7</span><span class="br"></span>adsumat. Si ne per haec quidem fuerit liberatus, caput radat; unguatur oleo veteri, adiecto aceto et nitro; perfundatur aqua salsa; bibat ieiunus ex aqua castoreum; nulla aqua nisi decocta potionis causa utatur. Quidam iugulati gladiatoris calido sanguine epoto tali morbo se liberarunt; apud quos miserum auxilium tolerabile miserius malum fecit. Quod ad medicum vero pertinet, ultimum est iuxta talum ex utroque crure paulum sanguinis mittere, occipitium incidere et cucurbitulas admovere, ferro candenti in occipitio quoque et infra, qua summa vertebra cum capite committitur, adurere duobus locis, ut per ea
<span class="br"></span><span class="lineNumber">8</span><span class="br"></span>perniciosus umor evadat. Quibus si finitum malum non fuerit, prope est, ut perpetuum sit. Ad levandum
id tantummodo utendum erit exercitatione, multa frictione, cibisque, qui supra (ยง 3) conprehensi sunt, praecipueque vitanda omnia, quae ne fierent excepimus (ยง 3).</p>
<p><span class="bold">24.</span> Aeque notus est morbus, quem interdum arquatum, interdum regium nominant. Quem Hippocrates
ait, si post septimum diem febricitante aegro supervenit, tutum esse, mollibus tantummodo praecordiis substantibus: Diocles ex toto, si post febrem oritur, etiam prodesse; si post hunc febris, occidere. Color autem eum morbum detegit, maxime oculorum, in quibus quod album esse debet,



</p></section><notes></notes></section>