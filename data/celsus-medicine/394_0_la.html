<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
adprehendi et extrahi possit; si iam illa decidit solumque intus ferrum est, mucro vel digitis adprehendi <span class="br"></span><span class="lineNumber">C</span><span class="br"></span> vel forfice atque ita educi debet. Neque alia ratio extrahendi est, ubi ab ea parte, qua venit, evelli magis placuit: nam ampliato magis vulnere, aut harundo, si inest, evellenda est, aut si ea non est, ferrum ipsum. Quod si spicula apparuerunt eaque brevia et tenuia sunt, forfice ibi comminui debent, vacuumque ab his telum educi: si ea maiora valentioraque sunt, fissis scriptoris calamis contegenda, ac ne quid lacerent, sic evellenda sunt. In sagittis quidem haec observatio est.</p>
<span class="br"></span><span class="lineNumber">3</span><span class="br"></span><p>Latum vero telum si conditum est, ab altera parte educi non expedit, ne ingenti vulneri ipsi quoque ingens vulnus adiciamus. Evellendum est ergo genere quodam ferramenti, quod Diocleum cyathiscum Graeci vocant, quoniam auctorem Dioclen habet; quem inter priscos maximosque medicos fuisse iam posui (<span class="italic">prohoem</span>. 8). Lammina vel ferrea vel aenea etiam ab altero capite duo utrimque <span class="br"></span><span class="lineNumber">B</span><span class="br"></span> deorsum conversos uncos habet; ab altero duplicata lateribus, leviterque extrema in eam partem inclinata, qua sinuata est, insuper ibi etiam perforata est. Haec iuxta telum transversa demittitur; deinde ubi ad imum mucronem ventum est, paulum torquetur, ut telum foramine suo excipiat. Cum in <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_318_a"><a class="footnoteCrossrefLink" href="#target_note_LCL336_318_a" title="Click to highlight in text"><sup class="lineRef">a</sup>Vol. I., p. 4.</a></li><script type="text/javascript">document.getElementById('note_LCL336_318_a').style.display = "none";</script><li class="note" id="note_LCL336_318_b"><a class="footnoteCrossrefLink" href="#target_note_LCL336_318_b" title="Click to highlight in text"><sup class="lineRef">b</sup>The shape and use of this instrument were similar in principle to those of the present-day midwifery forceps.</a></li><script type="text/javascript">document.getElementById('note_LCL336_318_b').style.display = "none";</script></ul></section></notes></section>