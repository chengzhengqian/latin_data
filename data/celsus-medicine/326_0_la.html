<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
potest ex iis, quae pituitam faciunt crassiorem; qualia sunt ova sorbilia: si minor vis urget, pulticula quoque aut panis ex lacte. Insequentibusque diebus quantum inflammationi detrahetur, tantum adici cibis poterit, sed generis eiusdem; utique ut nihil salsum, nihil acre, nihil ex iis, quae extenuant, <span class="br"></span><span class="lineNumber">H</span><span class="br"></span> sumatur, nihil potui praeter aquam. Et victus quidem ratio talis maxime necessaria est. Protinus autem primo die croci P. ∗ I, et farinae candidae quantum tenuissimae P. ∗ II, excipere oportet ovi albo, donec mellis crassitudinem habeat, idque in linteolum inlinere, et fronti adglutinare, ut conpressis venis pituitae impetum cohibeat. Si crocum non est, tus idem facit. Linteolo an lana excipiatur, nihil <span class="br"></span><span class="lineNumber">I</span><span class="br"></span> interest. Superinungui vero oculi debent, sic ut croci quantum tribus digitis conprehendi potest, sumatur; murrae ad fabae, papaveris lacrimae ad lenticulae magnitudinem; eaque cum passo conterantur, et specillo super oculum inducantur. Aliud ad idem: murrae P. ∗ —; mandragorae suci P. ∗ I; papaveris lacrimae P. ∗ II; foliorum rosae, cicutae seminis, singulorum P. ∗ III; acaciae <span class="br"></span><span class="lineNumber">K</span><span class="br"></span> P. ∗ IIII; cummis P. ∗ VIII. Et haec quidem interdiu: nocte vero, quo commodior quies veniat, non alienum est superinponere candidi panis interiorem partem ex vino subactam: nam et pituitam reprimit, et, si quid lacrimae processit, absorbet, et oculum glutinari non patitur. Si grave id et durum propter magnum oculorum dolorem videtur, ovi et <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_190_aa"><a class="footnoteCrossrefLink" href="#target_note_LCL304_190_aa" title="Click to highlight in text"><sup class="lineRef">a</sup>Cf. V. 1, p. 4 which includes <span class="italic">acacia</span> and <span class="italic">cummis</span> among medicaments which suppress haemorrhage. <span class="italic">Acacia</span> must mean</a></li><script type="text/javascript">document.getElementById('note_LCL304_190_aa').style.display = "none";</script></ul></section></notes></section>