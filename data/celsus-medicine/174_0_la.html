<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

praecipiunt, expedit: bibenda aqua est, bis die in lectulo leniter satis diu corpus perfricandum est, deinde retento spiritu ab ipsa exercitatione potius
<span class="marginNote left partNote">B</span>superiores partes movendae; balneo raro utendum; mutandum subinde peregrinationibus caelum. Si dolor est, ea ipsa pars sine oleo nitro ex aqua perunguenda est, deinde involvenda, et subicienda pruna lenis et sulpur, atque ita diu subfumigandum; idque aliquandiu faciendum, sed ieiuno, cum bene iam concoxerit. Cucurbitulae quoque saepe dolenti parti admovendae sunt, pulsandusque leviter inflatis
<span class="marginNote left partNote">C</span>vesicis bubulis is locus est. Utile est etiam sebum miscere cum hyoscyami et urticae contritis seminibus, sic ut omnium par modus sit, idque inponere; fovere aqua, in qua sulpur decoctum sit. Utriculi quoque recte inponuntur aqua calida repleti, aut bitumen
cum hordeacia farina . . . iactum.<a class="footnoteLink" href="#note_LCL292_348_1" id="target_note_LCL292_348_1"><sup>1</sup></a> Atque in ipso potissimum dolore utendum gestatione vehementi est; quod in aliis doloribus pessimum est.</p>
<p>3. Tremor autem nervorum aeque vomitu medicamentisque
urinam moventibus intenditur. Inimica etiam habet balinea assasque sudationes. Bibenda aqua est; acri ambulatione utendum, itemque unctionibus
frictionibusque, maxime per se ipsum; pila similibusque superiores partes dimovendae; cibo quolibet utendum, dum concoctioni utique studeatur.
<span class="marginNote left partNote">B</span>Secundum cibum curis abstinendum; rarissima venere utendum est. Si quando quis in eam prolapsus



</p></section><notes><section class="footnotes"><ul><li class="note" id="note_LCL292_348_1"><a class="footnoteCrossrefLink" href="#target_note_LCL292_348_1" title="Click to highlight in text"><sup class="lineRef">1</sup>iactum. <span class="italic">The reading of the best MSS. is corrupt: Daremberg
following one MS. reads</span> mixtum, <span class="italic">Marx conjectures</span> calefactum.</a></li><script type="text/javascript">document.getElementById('note_LCL292_348_1').style.display = "none";</script></ul></section></notes></section>