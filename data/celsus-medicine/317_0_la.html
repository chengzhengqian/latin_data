<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Alterum ad idem Myronis: nitri rubri, turis, singulorum P. ∗ I; cantharidum purgatarum P. ∗ II; sulpuris ignem non experti tantundem; resinae terebenthinae liquidae P. ∗ XX; farinae loli S. III; gitti cyathos IIIS.; picis crudae S.I.</p>
<span class="br"></span><span class="lineNumber">19</span><span class="br"></span><p>Vitiligo quoque quamvis per se nullum periculum adfert, tamen et foeda est et ex malo corporis habitu fit. Eius tres species sunt. Alphos vocatur, ubi color albus est, fere subasper, et non continuus, ut quaedam quasi guttae dispersae esse videantur. Interdum etiam latius et cum quibusdam intermissionibus <span class="br"></span><span class="lineNumber">B</span><span class="br"></span> serpit. Melas colore ab hoc differt, quia niger est et umbrae similis: cetera eadem sunt. Leuce habet quiddam simile alpho, sed magis albida est, et altius descendit, in eaque albi pili sunt et lanugini similes. Omnia haec serpunt, sed in aliis celerius, in aliis tardius. Alphos et melas in quibusdam variis temporibus et oriuntur et desinunt: leuce quem occupavit, non facile dimittit. Priora curationem non difficillimam recipiunt, ultimum vix umquam sanescit; ac si quid ei vitio demptum est, <span class="br"></span><span class="lineNumber">C</span><span class="br"></span> tamen non ex toto sanus color redditur. Utrum autem aliquod horum sanabile sit, an non sit, experimento facile colligitur. Incidi enim cutis debet aut acu pungi: si sanguis exit, quod fere fit in duobus prioribus, remedio locus est; si umor albidus, sanari non potest; itaque ab hoc quidem abstinendum est. Super id vero, quod curationem recipit, inponenda lenticula mixta cum sulpure et ture, sic ut ea contrita <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_172_aa"><a class="footnoteCrossrefLink" href="#target_note_LCL304_172_aa" title="Click to highlight in text"><sup class="lineRef">a</sup>Under the name <span class="italic">vitiligo</span> Celsus describes varieties of psoriasis. <span class="italic">Alphos</span>, named from its dull white colour which resembled that of leprosy, was probably psoriasis guttata. The different colour of <span class="italic">melas</span> was perhaps only due to dirt. <span class="italic">Leuce</span>, the bright white form, regarded as practically incurable, may have been only a more severe and intractable form of a disease which still often resists all remedies.</a></li><script type="text/javascript">document.getElementById('note_LCL304_172_aa').style.display = "none";</script></ul></section></notes></section>