<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
circulatores faciunt, in os digitum quis indidit neque percussus est, nulla in ea saliva noxa est. Ergo quisquis exemplum Psylli secutus id vulnus exsuxerit, et ipse tutus erit et tutum hominem praestabit. Illud [ne intereat] ante debebit adtendere, ne quod in gingivis palatove aliave parte <span class="br"></span><span class="lineNumber">D</span><span class="br"></span> oris ulcus habeat. Post haec is homo loco calido conlocandus est, sic ut id quod percussum erit, in inferiorem partem inclinetur. Si neque qui exsugat neque cucurbitula est, sorbere oportet ius anserinum vel ovillum vel vitulinum et vomere, vivum autem gallinaceum pullum per medium dividere et protinus calidum super volnus imponere, sic ut pars interior corpori iungatur. Facit id etiam haedus agnusve discissus, et calida eius caro statim super volnus imposita. Emplastra quoque si qua . . .<a class="footnoteLink" href="#note_LCL304_116_1" id="target_note_LCL304_116_1"><sup>1</sup></a> supra (19, 20 <span class="italic">seqq</span>.) conprehensa sunt; aptissimumque est vel Ephesium vel id, quod ei subiectum est (19, 22). <span class="br"></span><span class="lineNumber">E</span><span class="br"></span> Praesensque in aliquo antidoto praesidium est: si id non est, necessarium est exsorbere potionem meri vini cum pipere, vel quidlibet aliud quod calori movendo est, ne umorem intus coire patiatur: nam maxima pars venenorum frigore interemit. Omnia etiam urinam moventia, quia materiam extenuant, utilia sunt.</p>
<span class="br"></span><span class="lineNumber">4</span><span class="br"></span><p>Haec adversus omnes ictus communia sunt. Usus tamen ipse docuit eum, quem aspis percussit, acetum
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_116_1"><a class="footnoteCrossrefLink" href="#target_note_LCL304_116_1" title="Click to highlight in text"><sup class="lineRef">1</sup><span class="italic">Marx suggests that the following words have fallen out after</span> si qua &lt;curanti praesto sunt adhibenda quae&gt;: <span class="italic">the sentence would then run, “plasters too, if the physician has any of them at hand, should be applied,” etc. Daremberg substitutes</span> quae <span class="italic">for</span> si qua.</a></li><script type="text/javascript">document.getElementById('note_LCL304_116_1').style.display = "none";</script><li class="note" id="note_LCL304_116_a"><a class="footnoteCrossrefLink" href="#target_note_LCL304_116_a" title="Click to highlight in text"><sup class="lineRef">a</sup>The text as it stands cannot be translated, though the general sense is given.</a></li><script type="text/javascript">document.getElementById('note_LCL304_116_a').style.display = "none";</script></ul></section></notes></section>