<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Interim autem licet negotia gerere, ambulare, lavari, <span class="br"></span><span class="lineNumber">B</span><span class="br"></span> cibum capere perinde atque sanissimo. Tantummodo id linum bis die salvo nodo ducendum est, sic ut subeat fistulam pars quae superior fuit. Neque committendum est, ut id linum putrescat, sed tertio quoque die nodus resolvendus est, et ad caput alterum recens linum alligandum est eductoque vetere id in fistula cum simili nodo relinquendum. Sic enim id paulatim cutem, quae supra fistulam est, incidit; simulque et id sanescit, quod a lino relictum est et id, quod ab eo mordetur, inciditur. Haec <span class="br"></span><span class="lineNumber">C</span><span class="br"></span> ratio curationis longa sed sine dolore est. Qui festinant, adstringere cutem lino debent, quo celerius secent, noctuque ex penicillo tenuia quaedam intus demittere, ut cutis hoc ipso extenuetur quo extenditur; sed haec dolorem movent. Adicitur celeritati sicut tormento quoque, si et linum et id, quod ex penicillo est, aliquo medicamento inlinitur ex iis, quibus callum exedi posui (V. 28. 12 I). Potest tamen fieri, ut ad scalpelli adcurationem etiam illo loco<a class="footnoteLink" href="#note_LCL336_312_1" id="target_note_LCL336_312_1"><sup>1</sup></a> veniendum sit, si intus fistula fert, si multiplex <span class="br"></span><span class="lineNumber">D</span><span class="br"></span> est. Igitur in haec genera demisso specillo duabus lineis incidenda cutis est, ut media inter eas habenula tenuis admodum eiciatur; ne protinus orae coeant, sitque locus aliquis linamentis, quae quam paucissima superinicienda sunt; omniaque eodem modo facienda, quae in abscessibus (V. 28. 11. 12) posita sunt. Si
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_312_1"><a class="footnoteCrossrefLink" href="#target_note_LCL336_312_1" title="Click to highlight in text"><sup class="lineRef">1</sup>loco <span class="italic">Daremberg following some of the MSS</span>.; loci <span class="italic">retained by Marx</span>.</a></li><script type="text/javascript">document.getElementById('note_LCL336_312_1').style.display = "none";</script><li class="note" id="note_LCL336_312_a"><a class="footnoteCrossrefLink" href="#target_note_LCL336_312_a" title="Click to highlight in text"><sup class="lineRef">a</sup>V. 28. 12.</a></li><script type="text/javascript">document.getElementById('note_LCL336_312_a').style.display = "none";</script><li class="note inline" id="note_LCL336_312_b"><a class="footnoteCrossrefLink" href="#target_note_LCL336_312_b" title="Click to highlight in text"><sup class="lineRef">b</sup>V. 28. 11, 12.</a></li><script type="text/javascript">document.getElementById('note_LCL336_312_b').style.display = "none";</script></ul></section></notes></section>