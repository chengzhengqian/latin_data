<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

sustinere aliquis possit, tamen etiam febre liberatus vix refectioni valebit: adeo, si febris saepius accesserit,
<span class="br"></span><span class="lineNumber">4</span><span class="br"></span>concidet. Igitur, si tertio decimo die morbus manebit, balineum neque ante febrem neque postea temptandum erit, nisi interdum iam horrore discusso. Horror ipse per ea, quae supra (12) scripta sunt expugnandus; deinde post febrem oportebit ungui et vehementer perfricari, cibum et validum et fortiter adsumere, vino uti quantum libebit; postero die, cum satis quieverit, ambulare, exerceri, ungui, perfricari fortiter, cibum capere sine vino, tertio die
<span class="br"></span><span class="lineNumber">5</span><span class="br"></span>abstinere. Quo die vero febrem expectabit, ante surgere, exerceri dareque operam, ut in ipsa exercitatione
febris tempus incurrat: sic enim saepe illa discutitur. At si in opere occupavit, tum demum se recipere. In eiusmodi valetudine medicamenta sunt
<span class="br"></span><span class="lineNumber">6</span><span class="br"></span>oleum, frictio, exercitatio, cibus, vinum. Si venter adstrictus est, solvendus est. Sed haec facile validiores
faciunt: si inbecillitas occupavit, pro exercitatione
gestatio est; si ne hanc quidem sustinet, adhibenda tamen frictio est. Si haec quoque vehemens<a class="footnoteLink" href="#note_LCL292_284_1" id="target_note_LCL292_284_1"><sup>1</sup></a> onerat, intra quietem et unctionem et cibum sistendum est; dandaque opera est, ne qua

</p></section><notes><section class="footnotes"><ul><li class="note" id="note_LCL292_284_1"><a class="footnoteCrossrefLink" href="#target_note_LCL292_284_1" title="Click to highlight in text"><sup class="lineRef">1</sup><span class="italic">Bracketed by Marx as a gloss.</span></a></li><script type="text/javascript">document.getElementById('note_LCL292_284_1').style.display = "none";</script></ul></section></notes></section>