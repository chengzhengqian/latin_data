<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
therioma adhuc habebunt, utendum erit. Et victus <span class="br"></span><span class="lineNumber">D</span><span class="br"></span> quidem talis necessarius est. Super ulcus vero inspergenda arida aloe . . .<a class="footnoteLink" href="#note_LCL304_134_1" id="target_note_LCL304_134_1"><sup>1</sup></a> oenanthe est, et, si parum proficiet, chalcitis. Ac si quis nervus exesa carne nudatus est, contegendus ante linteolo est, ne sub eo medicamento aduratur. Si validioribus etiamnum remediis opus est, ad eas compositiones veniendum est, quae vehementius adurunt. Quicquid autem inspergitur, averso specillo infundi debet. <span class="br"></span><span class="lineNumber">E</span><span class="br"></span> Superdanda cum melle sunt vel linamenta vel oleae folia ex vino decocta vel marrubium; eaque linteolo contegenda in aqua frigida madefacto dein bene expresso; circaque, qua tumor ex inflammatione est, imponenda quae reprimant cataplasmata. Si sub his nihil proficitur, ferro locus aduri debet, diligenter nervis, si qui apparent, ante contectis. Adustum vel medicamentis vel ferro corpus primum purgandum, deinde implendum esse apparere cuilibet ex prioribus potest.</p>
<span class="br"></span><span class="lineNumber">4</span><span class="br"></span><p>Sacer quoque ignis malis ulceribus adnumerari debet. Eius duae species sunt: alterum est subrubieundum aut mixtum rubore atque pallore exasperatumque per pusulas continuas, quarum nulla â€  alteri<a class="footnoteLink" href="#note_LCL304_134_2" id="target_note_LCL304_134_2"><sup>2</sup></a> maior est, sed plurimae perexiguae: in his semper fere pus et saepe rubor cum calore est. Serpitque id nonnunquam sanescente eo, quod primum vitiatum est, nonnunquam etiam exulcerato, ubi ruptis pusulis ulcus continuatur umorque exit, qui esse inter saniem et pus videri potest. Fit maxime in pectore aut lateribus aut eminentibus partibus,

 
</p></section><notes><section class="footnotes"><ul><li class="note" id="note_LCL304_134_1"><a class="footnoteCrossrefLink" href="#target_note_LCL304_134_1" title="Click to highlight in text"><sup class="lineRef">1</sup><span class="italic">Marx reads</span>: aloe &lt;contrita vel&gt; oenanthe <span class="italic">and this is translated.</span></a></li><script type="text/javascript">document.getElementById('note_LCL304_134_1').style.display = "none";</script><li class="note" id="note_LCL304_134_2"><a class="footnoteCrossrefLink" href="#target_note_LCL304_134_2" title="Click to highlight in text"><sup class="lineRef">2</sup><span class="italic">Most editors add</span> altera.</a></li><script type="text/javascript">document.getElementById('note_LCL304_134_2').style.display = "none";</script></ul></section></notes></section>