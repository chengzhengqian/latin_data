<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ponendam crocinum unguentum cum irino in caput additum. Si nihilo minus vigilant, quidam somnum moliuntur potui dando aquam, in qua papaver aut hyoscyamos decocta sint, alii mandragorae mala pulvino subiciunt, alii vel amomum vel sycamini lacrimam fronti inducunt. Hoc nomen apud medicos
<span class="br"></span><span class="lineNumber">13</span><span class="br"></span>reperio. Sed cum Graeci morum sycaminon appellant,
mori nulla lacrima est. Sic vero significatur lacrima arboris in Aegypto nascentis, quam ibi sycomoron
appellant. Plurimi, decoctis papaveris corticibus,
ex ea aqua spongia os et caput subinde
<span class="br"></span><span class="lineNumber">14</span><span class="br"></span>fovent. Asclepiades ea supervacua esse dixit, quoniam in lethargum saepe converterent: praecepit autem, ut primo die a cibo, potione, somno abstineretur,
vespere ei daretur potui aqua, tum frictio admoveretur lenis, ut ne manum quidem qui perfricaret
vehementer inprimeret; postero deinde die isdem omnibus factis vespere ei daretur sorbitio et aqua, rursusque frictio adhiberetur: per hanc enim
<span class="br"></span><span class="lineNumber">15</span><span class="br"></span>nos consecuturos, ut somnus accedat. Id interdum fit, et quidem adeo, ut illo confitente nimia frictio etiam lethargi periculum adferat. Sed si sic somnus non accessit, tum demum illis medicamentis arcessendus
est, habita scilicet eadem moderatione, quae hic quoque necessaria est, ne, quem obdormire volumus, excitare postea non possimus. Confert etiam aliquid ad somnum silanus iuxta cadens, vel gestatio post cibum et noctu, maximeque suspensi
<span class="br"></span><span class="lineNumber">16</span><span class="br"></span>lecti motus. Neque alienum est, si neque sanguis
</p></section><notes></notes></section>