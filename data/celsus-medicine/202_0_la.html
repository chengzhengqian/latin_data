<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

non aliena stomacho sint: si ne id quidem tenuit, singuli cyathi vini singulis interpositis horis, donec
<span class="br"></span><span class="lineNumber">10</span><span class="br"></span>stomachus consistat. Valens etiam medicamentum est radiculae sucus, valentius acidi Punici mali cum pari modo suci, qui ex dulci Punico malo est, adiecto etiam intubi suco et mentae, sed huius minima parte; quibus tantundem, quantum in his omnibus est, aquae frigidae quam optime miscetur: id enim plus quam vinum ad conprimendum stomachum potest.
<span class="br"></span><span class="lineNumber">11</span><span class="br"></span>Supprimendus autem vomitus est, qui per se venit. Sed si nausia est aut si coacuit intus cibus aut computruit, quorum utrumlibet ructus ostendit, eiciendus est; protinusque, cibis adsumptis iisdem, quos proxime (§ 9) posui, stomachus restituendus. Ubi sublatus est praesens metus, ad ea redeundum est, quae supra (§ 7) praecepta sunt.</p>
<p><span class="bold">13</span> (VI). Stomachus lateribus cingitur, atque in his quoque vehementes dolores esse consuerunt. Et initium vel ex frigore vel ex ictu vel ex nimio cursu vel ex morbo est. Sed interdum omne<a class="footnoteLink" href="#note_LCL292_404_1" id="target_note_LCL292_404_1"><sup>1</sup></a> malum intra dolorem est isque modo tarde, modo celeriter solvitur: interdum ad perniciem quoque procedit oriturque acutus morbus, qui pleuriticus a Graecis nominatur. Huic dolori lateris febris et tussis accedit; et per hanc excreatur, si tolerabilis morbus <span class="br"></span><span class="lineNumber">2</span><span class="br"></span>est, pituita; si gravis, sanguis. Interdum etiam sicca tussis est, quae nihil emolitur, idque primo vitio gravius, secundo tolerabilius est.—Remedium vero est magni et recentis doloris sanguis missus: at sive levior sive vetustior casus est, vel supervacuum



</p></section><notes><section class="footnotes"><ul><li class="note" id="note_LCL292_404_1"><a class="footnoteCrossrefLink" href="#target_note_LCL292_404_1" title="Click to highlight in text"><sup class="lineRef">1</sup>omne, <span class="italic">so Stangl, followed by Marx for the</span> ne <span class="italic">of the MSS.</span></a></li><script type="text/javascript">document.getElementById('note_LCL292_404_1').style.display = "none";</script></ul></section></notes></section>