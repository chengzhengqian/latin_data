<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

ante missus est, neque mens constat, neque somnus accedit, occipitio inciso cucurbitulam admovere; quae quia levat morbum, potest etiam somnum facere. Moderatio autem in cibo quoque adhibenda est: nam neque aeger implendus est, ne insaniat, neque ieiunio utique vexandus, ne inbecillitate in cardiacum incidat. Opus est cibo infirmo maximeque sorbitione, potione aquae mulsae, cuius ternos cyathos bis hieme, quater aestate dedisse satis est.</p>
<span class="br"></span><span class="lineNumber">17</span><span class="br"></span><p>Alterum insaniae genus est, quod spatium longius recipit, quia fere sine febre incipit, leves deinde febriculas excitat. Consistit in tristitia, quam videtur bilis atra contrahere.â€”In hac utilis detractio sanguinis est: si quid hanc poterit<a class="footnoteLink" href="#note_LCL292_298_1" id="target_note_LCL292_298_1"><sup>1</sup></a> prohibere, prima est abstinentia, secunda per album veratrum vomitumque purgatio, post utrumlibet adhibenda bis die frictio est; si magis valet, frequens etiam exercitatio: in ieiuno vomitus. Cibus sine vino dandus ex media materia est; quam quotiens posuero, scire licebit etiam ex infirmissima dari posse, dum ne illa sola quis utatur: valentissima tantummodo esse removenda.
<span class="br"></span><span class="lineNumber">18</span><span class="br"></span>Praeter haec servanda alvus est quam tenerrima, removendi terrores, et potius bona spes





</p></section><notes><section class="footnotes"><ul><li class="note" id="note_LCL292_298_1"><a class="footnoteCrossrefLink" href="#target_note_LCL292_298_1" title="Click to highlight in text"><sup class="lineRef">1</sup>poterit <span class="italic">added by Marx.</span></a></li><script type="text/javascript">document.getElementById('note_LCL292_298_1').style.display = "none";</script></ul></section></notes></section>