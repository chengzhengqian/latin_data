<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
reddunt et accipiunt, alia ad cerebrum tendentia ultima parte in multa et tenuia foramina dissipantur, per quae sensus odoris nobis datur. In aure quoque primum rectum et simplex iter; procedendo flexuosum fit. Quod ipsum iuxta cerebrum in multa et tenuia foramina diducitur, per quae facultas audiendiest. <span class="br"></span><span class="lineNumber">7</span><span class="br"></span> Iuxtaque ea duo parvuli quasi sinus sunt; superque eos finitur os, quod transversum a genis tendens ab inferioribus ossibus sustinetur: iugale appellari potest, ab eadem similitudine, a qua id Graeci zygodes appellant. Maxilla vero est molle os; eaque una est, cuius eadem et media et ima pars mentum est, a quo utrimque procedit ad tempora; solaque ea movetur: nam malae cum toto osse, quod superiores dentes exigit, immobiles sunt. <span class="br"></span><span class="lineNumber">8</span><span class="br"></span> Verum ipsius maxillae partes extremae quasi bicornes sunt. Alter processus infra latior vertice ipso tenuatur, longiusque procedens sub osse iugali subit, et super id temporum musculis inligatur. Alter brevior et rotundior et in eo sinu, qui iuxta foramina auris est, cardinis modo † fit<a class="footnoteLink" href="#note_LCL336_478_1" id="target_note_LCL336_478_1"><sup>1</sup></a>; ibique hue et illuc se inclinans maxillae facultatem motus praestat.</p>
<span class="br"></span><span class="lineNumber">9</span><span class="br"></span><p>Duriores osse dentes sunt, quorum pars maxillae, pars superiori ossi malarum haeret. Ex his quaterni primi, quia secant, tomis a Graecis nominantur; hi deinde quattuor caninis dentibus ex omni parte cinguntur; ultra quos utrimque fere maxillares quaterni
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_478_1"><a class="footnoteCrossrefLink" href="#target_note_LCL336_478_1" title="Click to highlight in text"><sup class="lineRef">1</sup><span class="italic">Marx conjectures that this word should be</span> insidet.</a></li><script type="text/javascript">document.getElementById('note_LCL336_478_1').style.display = "none";</script><li class="note" id="note_LCL336_478_a"><a class="footnoteCrossrefLink" href="#target_note_LCL336_478_a" title="Click to highlight in text"><sup class="lineRef">a</sup>ζυγοειδής or ζύγωμα (cf. Hippocrates III., p. 263). The bone is still known as the os jugale or zygoma.</a></li><script type="text/javascript">document.getElementById('note_LCL336_478_a').style.display = "none";</script></ul></section></notes></section>