<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
sed ita, si nihil exacerbavit: si minus, eodem cerato contenti esse debebimsu.</p>
<span class="br"></span><span class="lineNumber">3</span><span class="br"></span><p>Est etiam ulcus, quod θηρίωμα Graeci vocant. Id et per se nascitur et interdum ulceri ex alia causa facto supervenit. Color est vel lividus vel niger, odor foedus, multus et muccis similis umor. Ipsum ulcus neque tactum neque medicamentum sentit: prurigine tantum movetur. At circa dolor est et inflammatio; interdum etiam febris oritur, <span class="br"></span><span class="lineNumber">B</span><span class="br"></span> nonnunquam ex ulcere sanguis erumpit. Atque id quoque malum serpit. Quae omnia saepe intenduntur fitque ex his ulcus, quod phagedainam Graeci vocant, quia celeriter serpendo penetrandoque usque ossa corpus vorat. Id ulcus inaequale est, caeno simile; inestque multus umor glutinosus; odor intolerabilis, maiorque quam pro modo ulceris inflammatio. Utrunque, sicut omnis cancer, fit maxime in senibus vel iis, quorum corpora mali habitus sunt.—Curatio utriusque eadem est, sed in maiore <span class="br"></span><span class="lineNumber">C</span><span class="br"></span> malo magis necessaria. Ac primum a victus ratione ordinandus est, ut quiescat in lectulo, ut primis diebus a cibo abstineat, aquam quam plurimam adsumat; alvus quoque ei ducatur; dein post inflammationem cibum boni suci capiat, vitatis omnibus acribus; potionis quantum volet, sic ut interdiu quidem aqua contentus sit, in cena vero etiam vini austeri aliquid bibat. Non aeque tamen fame in iis, quos φαγέδαιυα urgebit, atque iis, qui <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_132_a"><a class="footnoteCrossrefLink" href="#target_note_LCL304_132_a" title="Click to highlight in text"><sup class="lineRef">a</sup>This word is first found in Celsus. Hippocrates (<span class="italic">Coac.</span> 459) uses θηρίον. Both words are derived from θήρ (wild beast) and denote the character of the ulceration.</a></li><script type="text/javascript">document.getElementById('note_LCL304_132_a').style.display = "none";</script><li class="note" id="note_LCL304_132_b"><a class="footnoteCrossrefLink" href="#target_note_LCL304_132_b" title="Click to highlight in text"><sup class="lineRef">b</sup>An ‘eating’ sore φαγέδαινα (φαγεῖν).</a></li><script type="text/javascript">document.getElementById('note_LCL304_132_b').style.display = "none";</script></ul></section></notes></section>