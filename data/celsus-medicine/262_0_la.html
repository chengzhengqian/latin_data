<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
adsumpta vel ex aqua data, et aurium dolores levant, adiectis exiguo modo rutae suco<a class="footnoteLink" href="#note_LCL304_62_1" id="target_note_LCL304_62_1"><sup>1</sup></a> ac passo, et tormina supprimunt ex vino liquata, et inflammationem vulvae coercent mixta cerato ex rosa facto, cum paulum his croci quoque accessit; et ex aqua fronti inducta pituitam in oculos decurrentem tenent.</p>
<span class="br"></span><span class="lineNumber">5</span><span class="br"></span><p>Item si vulva dolens somnum prohibet, croci P. ∗ = =; anesi, murrae, singulorum P. ∗ I; papaveris lacrimae P. ∗ III; cicutae seminis P. ∗ VIII miscentur excipiunturque vino vetere, et quod lupini magnitudinem habet in tribus cyathis aquae diluitur. Id tamen in febre periculose datur.</p>
<span class="br"></span><span class="lineNumber">6</span><span class="br"></span><p>Ad iecur sanandum nitri P. ∗ = —; croci, murrae, nardi Gallici, singulorum P. ∗ I melle excipiuntur, daturque quod Aegyptiae fabae magnitudinem habeat.</p>
<span class="br"></span><span class="lineNumber">7</span><span class="br"></span><p>Ad lateris dolores finiendos piperis, aristolochiae. nardi, murrae pares portiones.</p>
<span class="br"></span><span class="lineNumber">8</span><span class="br"></span><p>Ad thoracis nardi P. ∗ I; turis, casiae, singulorum P.∗ III; murrae, cinnamomi, singulorum P. ∗ VI; croci P. ∗ VIII; resinae terebenthinae P. ∗ = —; mellis heminae tres.</p>
<span class="br"></span><span class="lineNumber">9</span><span class="br"></span><p>Ad tussim Athenionis: murrae, piperis, singulorum P. ∗ =; castorei, papaveris lacrimae, singulorum P. ∗ I. Quae separatim contusa postea iunguntur, et ad magnitudinem fabae nostrae bina catapotia mane, bina noctu dormituro dantur.</p>
<span class="br"></span><span class="lineNumber">10</span><span class="br"></span><p>Si tussis somnum prohibet, ad utrumque Heraclidis Tarentini: croci P. ∗ =; murrae, piperis longi, costi, galbani, singulorum P. ∗ = —; cinnamomi, castorei. papaveris lacrimae, singulorum P. ∗ I.</p>
</section><notes><section class="footnotes"><ul><li class="note" id="note_LCL304_62_1"><a class="footnoteCrossrefLink" href="#target_note_LCL304_62_1" title="Click to highlight in text"><sup class="lineRef">1</sup><span class="italic">So v. d. Linden. Marx keeps the MS.</span> suei ac passi; <span class="italic">one MS. has</span> sucis.</a></li><script type="text/javascript">document.getElementById('note_LCL304_62_1').style.display = "none";</script></ul></section></notes></section>