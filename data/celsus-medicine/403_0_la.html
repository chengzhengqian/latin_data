<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
qui quasi carcinoma habent, curare periculosum est: nam mortem quoque ea res maturat; eos vero quibus ad nares tendit, supervacuum: neque enim sanescunt. At quibus id in angulo est, potest adhiberi curatio, cum eo ne ignotum sit esse difficilem: quantoque angulo propius id foramen est, tanto difficilior est, quoniam perangustum est, in <span class="br"></span><span class="lineNumber">C</span><span class="br"></span> quo versari manus possit. Recenti tamen re mederi facilius est. Sed hamulo summum eius foraminis excipiendum; deinde totum id cavum, sicut in fistulis (<span class="italic">cap</span>. <span class="sc">iv</span>, 1) dixi, usque ad os excidendum; oculoque et ceteris iunctis partibus bene obtectis, os ferramento adurendum est; vehementiusque si iam carie vexatum est, quo crassior squama abscedat. Quidam adurentia inponunt, ut atramentum sutorium vel chalcitidem vel aeruginem rasam; quod et tardius et non idem facit. Osse adusto curatio sequitur eadem, quae in ceteris ustis.</p>
<span class="br"></span><span class="lineNumber">8</span><span class="br"></span><p>Pili vero, qui in palpebris sunt, duabus de causis oculum inritare consuerunt: nam modo palpebrae [superioris] summa cutis relaxatur et procidit; quo fit, ut eius pili ad ipsum oculum convertantur, quia non simul cartilago quoque se remisit; modo sub ordine naturali pilorum alius ordo subcrescit, qui protinus intus ad oculum tendit.â€”Curationes hae <span class="br"></span><span class="lineNumber">B</span><span class="br"></span> sunt. Si pili nati sunt, qui non debuerunt, tenuis acus ferrea ad similitudinem hastae lata in ignem coicienda est; deinde candens, sublata palpebra sic, ut eius perniciosi pili in conspectum curantis veniant. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_336_a"><a class="footnoteCrossrefLink" href="#target_note_LCL336_336_a" title="Click to highlight in text"><sup class="lineRef">a</sup>Carcinoma. See V. 28. 2 A, C, D, also VII. 14. 1, 3, where treatment is said often to make the condition more dangerous; see Appendix I. p. 592.</a></li><script type="text/javascript">document.getElementById('note_LCL336_336_a').style.display = "none";</script><li class="note" id="note_LCL336_336_b"><a class="footnoteCrossrefLink" href="#target_note_LCL336_336_b" title="Click to highlight in text"><sup class="lineRef">b</sup>VII. 4. 1 B.</a></li><script type="text/javascript">document.getElementById('note_LCL336_336_b').style.display = "none";</script></ul></section></notes></section>