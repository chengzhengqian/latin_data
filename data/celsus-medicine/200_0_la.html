<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

fovendus est: deinde cibis quidem utendum modicis; inponenda vero extrinsecus quae simul et reprimunt et emolliunt: postea deinde his detractis utendum calidis ex farina cataplasmatis, quae reliquias di-gerant; interdum alvus ducenda, adhibenda exercitatio et cibus plenior.</p>
<span class="br"></span><span class="lineNumber">5</span><span class="br"></span><p>At si ulcera stomachum infestant, eadem fere facienda sunt, quae in faucibus exulceratis praecepta sunt (IV. 9). Exercitatio, frictio inferiorum partium adhibenda; adhibendi lenes et glutinosi cibi, sed citra satietatem: omnia acria atque acida removenda. Vino, si febris non est, dulci, aut si id inflat, certe leni utendum: sed neque praefrigido neque nimis calido.</p>
<p>Si vero pituita stomachus impletur, necessarius modo in ieiuno, modo post cibum vomitus est: utilis exercitatio, gestatio, navigatio, frictio. Nihil edendum bibendumque nisi calidum vitatis tantum iis, quae pituitam contrahere consuerunt.</p>
<span class="br"></span><span class="lineNumber">6</span><span class="br"></span><p>Molestius est, si stomachus bile vitiosus est. Solent autem ii, qui sic temptantur, interpositis quibusdam diebus hanc, et quidem, quod pessimum est, atram vomere.â€”His recte alvus ducitur, potiones ex absinthio dantur: necessaria gestatio, navigatio est; si fieri potest, ex nausia vomitus<a class="footnoteLink" href="#note_LCL292_400_1" id="target_note_LCL292_400_1"><sup>1</sup></a> . . . vitanda cruditas, sumendi cibi faciles et stomacho non alieni, vinum austerum.</p>
<span class="br"></span><span class="lineNumber">7</span><span class="br"></span><p>Vulgatissimum vero pessimumque stomachi vitium est [resolutio est], cum cibi non tenax est, soletque

</p></section><notes><section class="footnotes"><ul><li class="note" id="note_LCL292_400_1"><a class="footnoteCrossrefLink" href="#target_note_LCL292_400_1" title="Click to highlight in text"><sup class="lineRef">1</sup><span class="italic">After</span> vomitus <span class="italic">Marx inserts</span> evocandus.</a></li><script type="text/javascript">document.getElementById('note_LCL292_400_1').style.display = "none";</script></ul></section></notes></section>