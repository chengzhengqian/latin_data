<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

Cum eodem dolore exiguum aliquid emittitur atque eo quoque tormentum intenditur; idque post tempus aliquod levatur exiguaque requies est; somnus interpellatur; febricula oritur; longoque tempore id malum cum inveteraverit, aut tollit hominem,
<span class="br"></span><span class="lineNumber">2</span><span class="br"></span>aut, etiamsi finitur, excruciat.â€”Oportet inprimis conquiescere, siquidem omnis agitatio exulcerat; deinde ieiunum sorbere vini cyathum, cui contrita radix quinquefolii sit adiecta; imponere cataplasmata super ventrem, quae reprimunt, quod in superioribus ventris morbis non expedit; quotiensque desidit, subluere aqua calida, in qua decoctae verbenae sint; portulacam vel coctam vel ex dura muria esse;
<span class="br"></span><span class="lineNumber">3</span><span class="br"></span>cibos potionesque eas, quae adstringunt alvum . . .<a class="footnoteLink" href="#note_LCL292_432_1" id="target_note_LCL292_432_1"><sup>1</sup></a> Si vetustior morbus est, ex inferioribus partibus tepidum infundere vel tisanae cremorem vel lac vel adipem liquatam vel medullam cervinam vel oleum vel cum rosa butyrum vel cum eadem album crudum ex ovis vel aquam, in qua lini semen decoctum sit, vel si somnus non accedit, vitellos cum aqua, in qua rosae floris folia cocta sint: levant enim dolorem haec et mitiora ulcera efficiunt, maximeque utilia sunt, si
<span class="br"></span><span class="lineNumber">4</span><span class="br"></span>cibi quoque secutum fastidium est. Themison muria dura quam asperrima hic<a class="footnoteLink" href="#note_LCL292_432_2" id="target_note_LCL292_432_2"><sup>2</sup></a> utendum memoriae prodidit. Cibi vero esse debent, qui leniter ventrem adstringant. At ea, quae urinam movent, si ea consecuta sunt, in aliam partem umorem avertendo prosunt: si non sunt consecuta, noxam augent; itaque nisi in quibus prompte id facere consuerunt, non sunt adhibenda. Potui, si febricula est, aqua pura calida vel ea, quae ipsa quoque adstringat, dari


</p></section><notes><section class="footnotes"><ul><li class="note" id="note_LCL292_432_1"><a class="footnoteCrossrefLink" href="#target_note_LCL292_432_1" title="Click to highlight in text"><sup class="lineRef">1</sup><span class="italic">Marx supplies</span> adsumere, <span class="italic">but notes that the clause</span> cibos . . . alvum <span class="italic">is suspected by Targa to be a gloss.</span></a></li><script type="text/javascript">document.getElementById('note_LCL292_432_1').style.display = "none";</script><li class="note" id="note_LCL292_432_2"><a class="footnoteCrossrefLink" href="#target_note_LCL292_432_2" title="Click to highlight in text"><sup class="lineRef">2</sup>hic <span class="italic">so edd. for MSS.</span> sic.</a></li><script type="text/javascript">document.getElementById('note_LCL292_432_2').style.display = "none";</script></ul></section></notes></section>