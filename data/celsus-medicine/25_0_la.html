<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

inplevit, post cibum neque frigori neque aestui neque labori se debet committere: neque enim tam facile haec inani corpore quam repleto nocent. Si quibus de causis futura inedia est, labor omnis vitandus est.</p>
<p><span class="bold">3.</span> Atque haec quidem paene perpetua sunt. Quasdam autem observationes desiderant et novae res et corporum genera et sexus et aetates et tempora anni. Nam neque ex salubri loco in gravem, neque ex gravi in salubrem transitus satis tutus est. Ex salubri in gravem prima hieme, ex gravi in eum, qui salubris est, prima aestate transire
<span class="br"></span><span class="lineNumber">2</span><span class="br"></span>melius est. Neque ex multa vero fame nimia satietas neque ex nimia satietate fames idonea est. Periclitaturque
et qui semel et qui bis die cibum incontinenter
contra consuetudinem adsumit. Item neque ex nimio labore subitum otium neque ex nimio otio subitus labor sine gravi noxa est. Ergo cum quis mutare aliquid volet, paulatim debebit adsuescere. Omnem etiam laborem facilius vel puer vel senex
<span class="br"></span><span class="lineNumber">3</span><span class="br"></span>quam insuetus homo sustinet. Atque ideo quoque nimis otiosa vita utilis non est, quia potest incidere laboris necessitas. Si quando tamen insuetus aliquis laboravit, aut si multo plus quam solet etiam si qui adsuevit, huic ieiuno dormiendum est, multo magis etiam si os amarum est vel oculi caligant, aut venter perturbatur: tum enim non dormiendum tantummodo
ieiuno est, sed etiam . . .<a class="footnoteLink" href="#note_LCL292_50_1" id="target_note_LCL292_50_1"><sup>1</sup></a> in posterum diem permanendum, nisi cito id quies sustulit. Quod si

</p></section><notes><section class="footnotes"><ul><li class="note" id="note_LCL292_50_1"><a class="footnoteCrossrefLink" href="#target_note_LCL292_50_1" title="Click to highlight in text"><sup class="lineRef">1</sup><span class="italic">Marx supplies</span> quieto <span class="italic">after</span> etiam <span class="italic">and this reading is translated.</span></a></li><script type="text/javascript">document.getElementById('note_LCL292_50_1').style.display = "none";</script></ul></section></notes></section>