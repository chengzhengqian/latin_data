<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

factas nubeculas repraesentat. Diluta quoque atque <span class="br"></span><span class="lineNumber">9</span><span class="br"></span>alba vitiosa est, sed in phreneticis maxime. Alvus autem mala est ex toto suppressa; periculosa etiam, quae inter febres fluens conquiescere hominem in cubili non patitur, utique, si quod descendit est perliquidum aut albidum aut pallidum aut spumans. Praeter haec periculum ostendit id quod excernitur, si est exiguum, glutinosum, leve, album, idemque subpallidum; vel si est aut lividum aut biliosum aut cruentum aut peioris odoris quam ex consuetudine. Malum est etiam, quod post longas febres sincerum est.</p>
<p><span class="bold">5.</span> Post haec indicia votum est longum morbum fieri: sic enim necesse est, nisi occidit. Neque vitae alia spes in magnis malis est, quam ut impetum morbi trahendo aliquis effugiat porrigaturque in id tempus, quod curationi locum praestet. Protinus tamen signa quaedam sunt, ex quibus colligere possimus morbum, etsi non interemit, longius
<span class="br"></span><span class="lineNumber">2</span><span class="br"></span>tamen tempus habiturum: ubi frigidus sudor inter febres non acutas circa caput tantum aut cervices oritur, aut ubi febre non quiescente corpus insudat, aut ubi corpus modo frigidum modo calidum est et color alius ex alio fit, aut ubi, quod inter febres aliqua parte abscessit, ad sanitatem non pervenit,
<span class="br"></span><span class="lineNumber">3</span><span class="br"></span>aut ubi aeger pro spatio parum emacrescit; item si urina modo pura et liquida est, modo habet quaedam
subsidentia, aut si<a class="footnoteLink" href="#note_LCL292_106_1" id="target_note_LCL292_106_1"><sup>1</sup></a> levia atque alba rubrave




</p></section><notes><section class="footnotes"><ul><li class="note" id="note_LCL292_106_1"><a class="footnoteCrossrefLink" href="#target_note_LCL292_106_1" title="Click to highlight in text"><sup class="lineRef">1</sup>aut si <span class="italic">added by Marx.</span></a></li><script type="text/javascript">document.getElementById('note_LCL292_106_1').style.display = "none";</script></ul></section></notes></section>