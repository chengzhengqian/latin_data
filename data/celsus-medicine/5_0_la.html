<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

Graeci φλεγμόνην nominant, excitat, eaque inflammatio
talem motum efficit, qualis in febre est, ut
<span class="br"></span><span class="lineNumber">16</span><span class="br"></span>Erasistrato placuit; alia, si manantia corpuscula per invisibilia foramina subsistendo iter claudunt, ut Asclepiades contendit: eum vero recte curaturum, quem prima origo causae non fefellerit. Neque vero infitiantur experimenta quoque esse necessaria, sed ne ad haec quidem aditum fieri potuisse nisi ab
<span class="br"></span><span class="lineNumber">17</span><span class="br"></span>aliqua ratione contendunt: non enim quidlibet antiquiores
viros aegris inculcasse, sed cogitasse quid maxime conveniret, et id usu explorasse, ad quod ante coniectura aliqua duxisset. Neque interesse, an nunc iam pleraque explorata sint . . .<a class="footnoteLink" href="#note_LCL292_10_1" id="target_note_LCL292_10_1"><sup>1</sup></a> si a consilio tamen coeperunt. Et id quidem in multis ita se habere. Saepe vero etiam nova incidere genera morborum, in quibus nihil adhuc usus ostenderit et ideo necessarium sit animadvertere, unde ea coeperint;
sine quo nemo reperir emortalium possit, cur hoc quam illo potius utatur. Et ob haec quidem in obscuro positas causas persecuntur.</p>
<span class="br"></span><span class="lineNumber">18</span><span class="br"></span><p>Evidentes vero has appellant, in quibus quaerunt, initium morbi calor attulerit an frigus, fames an satietas, et quae similia sunt: occursurum enim vitio dicunt eum, qui originem non ignorarit.</p>
<span class="br"></span><span class="lineNumber">19</span><span class="br"></span><p>Naturales vero corporis actiones appellant, per quas spiritum trahimus et emittimus, cibum

</p></section><notes><section class="footnotes"><ul><li class="note" id="note_LCL292_10_1"><a class="footnoteCrossrefLink" href="#target_note_LCL292_10_1" title="Click to highlight in text"><sup class="lineRef">1</sup><span class="italic">Marx suggests</span> si quotannis tamen nova remedia inveniuntur, neque dicendum esse antiquiores experimentis esse usos . . ., “<span class="italic">if new remedies nevertheless are found every year, nor must we say that the ancients went by experience</span>. . . .”</a></li><script type="text/javascript">document.getElementById('note_LCL292_10_1').style.display = "none";</script></ul></section></notes></section>