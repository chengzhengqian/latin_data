<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

puleium ex aceto, vel polenta vino adsparsa, vel
<span class="br"></span><span class="lineNumber">4</span><span class="br"></span>menta . . .<a class="footnoteLink" href="#note_LCL292_422_1" id="target_note_LCL292_422_1"><sup>1</sup></a> secundum naturam est. At cum discussa cruditas est, tum magis verendum est, ne anima deficiat. Ergo tum confugiendum est ad vinum. Id esse oportet tenue, odoratum, cum aqua frigida mixtum, vel polenta adiecta vel infracto pane, quem ipsum quoque adsumere expedit quotiensque aliquid aut stomachus aut venter effudit, totiens per haec vires restituere. Erasistratus primo tribus vini guttis aut quinis aspergendam potionem esse dixit, deinde paulatim merum adiciendum. Is si et ab initio vinum dedit et metum cruditatis secutus est, non sine causa fecit: si vehementem infirmitatem adiuvari
<span class="br"></span><span class="lineNumber">5</span><span class="br"></span>posse tribus guttis putavit, erravit. At si inanis est homo, et crura eius contrahuntur, interponenda potio apsinthi est. Si extremae partes corporis frigent, unguendae sunt calido oleo, cui cerae paulum sit adiectum, calidisque fomentis nutriendae. Si ne sub his quidem quies facta est, extrinsecus contra ventriculum ipsum cucurbitula admovenda est, aut sinapi superinponendum. Ubi is constitit, dormire oportet; postero die utique a potione abstinere, die tertio in balneum ire; paulatim se cibo reficere. Somno quisquis facile adquiescit . . .<a class="footnoteLink" href="#note_LCL292_422_2" id="target_note_LCL292_422_2"><sup>2</sup></a> itemque lassitudine et frigore. Si post suppressam choleram febricula manet, alvum duci necessarium est, tum cibis vinoque utendum est.</p>
</section><notes><section class="footnotes"><ul><li class="note" id="note_LCL292_422_1"><a class="footnoteCrossrefLink" href="#target_note_LCL292_422_1" title="Click to highlight in text"><sup class="lineRef">1</sup><span class="italic">Marx suggests that</span> prout <span class="italic">has fallen out.</span></a></li><script type="text/javascript">document.getElementById('note_LCL292_422_1').style.display = "none";</script><li class="note" id="note_LCL292_422_2"><a class="footnoteCrossrefLink" href="#target_note_LCL292_422_2" title="Click to highlight in text"><sup class="lineRef">2</sup><span class="italic">Targa noted a lacuna here. Marx suggests</span> “celerrime restituitur: redit malum imprimis cruditate,” <span class="italic">and this text is translated.</span></a></li><script type="text/javascript">document.getElementById('note_LCL292_422_2').style.display = "none";</script></ul></section></notes></section>