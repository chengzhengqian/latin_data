<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
operiendus est, et collocandus ut dormiat; fereque post longam sitim et vigiliam, post multam satietatem,
post infractum calorem plenus somnus venit;
<span class="br"></span><span class="lineNumber">D</span><span class="br"></span>per quem ingens sudor effunditur, idque praesentissimum
auxilium est, sed in iis tamen, in quibus praeter ardorem nulli dolores, nullus praecordiorum tumor, nihil prohibens vel in thorace vel in pulmone vel in faucibus, non ulcera, non deiectio,<a class="footnoteLink" href="#note_LCL292_266_1" id="target_note_LCL292_266_1"><sup>1</sup></a> non profluvium
alvi fuit. Si quis autem in huiusmodi febre leviter tussit, is neque vehementi siti conflictatur, neque bibere aquam frigidam debet, sed eo modo curandus est, quo in ceteris febribus praecipitur.</p>
<p><span class="bold">8.</span> At ubi id genus tertianae est, quod emitritaeon
medici appellant, magna cura opus est, ne id fallat: habet enim plerumque frequentes accessiones
decessionesque, ut aliud genus morbi videri possit porrigique febris inter horas <span class="sc">xxiiii</span> et <span class="sc">xxxvi</span>,
<span class="br"></span><span class="lineNumber">2</span><span class="br"></span>ut quod idem est, non idem esse videatur. Et magnopere necessarium est neque dari cibum nisi in ea remissione, quae vera est, et ubi ea venit, protinus dari. Plurimique sub alterutro curantis errore subito moriuntur. Ac nisi magnopere res aliqua prohibet, inter initia sanguis mitti debet, tum dari cibus, qui neque incitet febrem, et tamen longum eius spatium sustineat.</p>
<p><span class="bold">9.</span> Nonnumquam etiam lentae febres sine ulla remissione corpus tenent, ac neque cibo neque ulli remedio locus est. In hoc casu medici cura esse





</p></section><notes><section class="footnotes"><ul><li class="note" id="note_LCL292_266_1"><a class="footnoteCrossrefLink" href="#target_note_LCL292_266_1" title="Click to highlight in text"><sup class="lineRef">1</sup><span class="italic">Some MSS. read</span> non defectio non deiectio <span class="italic">and some editors keep</span> defectio <span class="italic">(fainting) deleting</span> deiectio <span class="italic">as a gloss on</span> profluvium alvi.</a></li><script type="text/javascript">document.getElementById('note_LCL292_266_1').style.display = "none";</script></ul></section></notes></section>