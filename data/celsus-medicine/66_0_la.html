<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

vel circa vicesimum diem erumpet: si serius ista coeperint, necesse est quidem increscant, sed quo minus cito adfecerint, eo tardius solventur. Solent etiam in gravi morbo pedes cum digitis unguibusque nigrescere: quod si non est mors consecuta et reliquum corpus invaluit, pedes tamen decidunt.</p>
<p><span class="bold">8.</span> Sequitur, ut in quoque morbi genere proprias notas explicem, quae vel spem vel periculum ostendant.</p>
<p>Ex vesica dolenti si purulenta urina processit, inque ea leve et album subsedit, metum detrahit.</p>
<span class="br"></span><span class="lineNumber">2</span><span class="br"></span><p>In pulmonis morbo si sputo ipso levatur dolor, quamvis id purulentum est tamen aeger facile spirat, facile excreat, morbum ipsum non difficulter fert, potest ei secunda valetudo contingere. Neque inter initia terreri convenit, si protinus sputum mixtum est rufo quodam et sanguine, dummodo statim edatur.</p>
<span class="br"></span><span class="lineNumber">3</span><span class="br"></span><p>Laterum dolores suppuratione facta, deinde intra quadragesimum diem purgata, finiuntur.</p>
<p>Si in iocinere vomica est, et ex ea fertur pus purum et album, salus facilis est: id enim malum in tunica est.</p>
<span class="br"></span><span class="lineNumber">4</span><span class="br"></span><p>Ex suppurationibus vero eae tolerabiles sunt, quae in exteriorem partem feruntur et acuuntur. At ex iis, quae intus procedunt, eae leviores, quae contra se cutem non adficiunt, eamque et sine dolore esse et eiusdem coloris, cuius reliquae partes sunt, sinunt esse. Pus quoque, quacumque parte erumpit,
si est leve, album, unius coloris, sine ullo metu est, et quo effuso febris protinus conquievit desieruntque
urguere cibi fastidium et potionis desiderium.
<span class="br"></span><span class="lineNumber">5</span><span class="br"></span>Si quando etiam suppuratio descendit in



</p></section><notes></notes></section>