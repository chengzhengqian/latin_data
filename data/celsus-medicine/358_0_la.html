<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
si modicus quidem tumor sed exulceratio est, furfurum cremori ad gargarizandum paulum mellis adiciendum est; inlinendaque ulcera hoc medicamento: passi quam dulcissimi tres heminae ad unam cocuntur; tum adicitur turis P. ∗ I; ali P. ∗ I; croci, murrae, singulorum P. ∗ =; leviterque omnia rursus fervescunt. Ubi pura ulcera sunt, eodem furfurum cremore vel lacte gargarizandum est. Atque hic quoque cibis lenibus opus est, quibus adici dulce vinum potest.</p>
<p>11. Ulcera autem oris si cum inflammatione sunt et parum pura ac rubicunda sunt, optume iis medicamentis curantur, quae [supra (<span class="italic">cap.</span> X, 2) posita] ex malis Punicis fiunt. Continendusque saepe ore reprimens cremor est, cui paulum mellis sit adiectum: utendum ambulationibus et non acri cibo. Simul atque vero pura ulcera esse coeperunt, lenis umor, interdum etiam quam optima aqua ore continenda est. Prodestque adsumptum pirum mitius pleniorque cibus cum acri aceto inspergique ulcera debent alumine scissili, cui dimidio plus gallae inmaturae <span class="br"></span><span class="lineNumber">2</span><span class="br"></span> sit adiectum. Si iam crustas habent, quales in adustis esse consuerunt, abhibendae sunt hae conpositiones, quas Graeci antheras nominant: iunci quadrati, murrae, sandaracae, aluminis pares portiones. Aut croci, murrae, singulorum P. ∗ I; iridis, aluminis scissilis, sandaracae, singulorum P. ∗ IIII; iunci quadrati P. ∗ VIII. Aut gallae, murrae, singulorum P. ∗ I; aluminis scissilis P. ∗ II; rosae foliorum P. ∗ IIII. Quidam autem croci P. ∗ =; aluminis scissilis, murrae, singulorum P. ∗ I; sandaracae <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_254_a"><a class="footnoteCrossrefLink" href="#target_note_LCL304_254_a" title="Click to highlight in text"><sup class="lineRef">a</sup>VI. 10. 2.</a></li><script type="text/javascript">document.getElementById('note_LCL304_254_a').style.display = "none";</script><li class="note" id="note_LCL304_254_b"><a class="footnoteCrossrefLink" href="#target_note_LCL304_254_b" title="Click to highlight in text"><sup class="lineRef">b</sup>For these medicaments from flower blossoms, cf. VI. 13. 2, 4; 15. 1; 18. 2, and see Galen (XIII. 839).</a></li><script type="text/javascript">document.getElementById('note_LCL304_254_b').style.display = "none";</script></ul></section></notes></section>