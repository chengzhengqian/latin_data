<section class="div1 language" lang="la"><header><hgroup><h1>Celsus</h1></hgroup></header><section class="div2">
<h2><span class="ac">Liber Tertius</span></h2>
<p><span class="bold">1.</span> Provisis omnibus, quae pertinent ad universa genera morborum, ad singulorum curationes veniam. Hos autem in duas species Graeci diviserunt, aliosque ex his acutos, alios longos esse dixerunt. Idemque quoniam non semper eodem modo respondebant, eosdem alii inter acutos, alii inter longos rettulerunt; ex quo plura eorum genera esse manifestum est.
<span class="br"></span><span class="lineNumber">2</span><span class="br"></span>Quidam enim breves utique sunt, qui cito vel tollunt
hominem, vel ipsi cito finiuntur; quidam longi, sub quibus neque sanitas in propinquo neque exitium est; tertiumque genus eorum est, qui modo acuti, modo longi sunt, idque non in febribus tantummodo, in quibus frequentissimum est, sed in aliis quoque
<span class="br"></span><span class="lineNumber">3</span><span class="br"></span>fit. Atque etiam praeter hos quartum est, quod neque acutum dici potest, quia non peremit, neque utique longum, quia, si occurritur, facile sanatur. Ego cum de singulis dicam, cuius quisque generis sit indicabo. Dividam autem omnes in eos, qui in totis corporibus consistere videntur, et eos, qui oriuntur in partibus. Incipiam a prioribus, pauca de omnibus praefatus.</p>
<span class="br"></span><span class="lineNumber">4</span><span class="br"></span><p>In nullo quidem morbo minus fortuna sibi vindicare quam ars potest: ut pote quom repugnante natura
</p></section><notes></notes></section>