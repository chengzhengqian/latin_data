<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

umquam increscente febre sed in remissione eius.
<span class="br"></span><span class="lineNumber">3</span><span class="br"></span>Genera autem gestationis plura sunt adhibendaque sunt et pro viribus cuiusque et pro opibus, ne aut inbecillum hominem nimis digerant, aut humili desint. Lenissima est navi vel in portu vel in flumine, vehementior
vel in alto mari navi vel lectica, etiamnum acrior vehiculo: atque haec ipsa et intendi et leniri
<span class="br"></span><span class="lineNumber">4</span><span class="br"></span>possunt. Si nihil eorum est, suspendi lectus debet et moveri: si ne id quidemst, at certe uni pedi subiciendum
fulmentum est, atque ita lectus huc et illuc manu inpellendus.</p>
<p>Et levia quidem genera exercitationis infirmis conveniunt, valentiora vero iis, qui iam pluribus diebus febre liberati sunt, aut iis, qui gravium morborum
initia sic sentiunt, ut adhuc febre vacent (quod et in tabe et in stomachi vitiis, et cum aqua cutem subit, et interdum in regio fit), aut ubi quidam morbi, qualis comitialis, qualis insania est, sine febre quamvis
<span class="br"></span><span class="lineNumber">5</span><span class="br"></span>diu manent. In quibus adfectibus ea quoque genera exercitationum necessaria sunt, quae conprehendimus
eo loco (I. 2, 6), quo, quemadmodum sani neque firmi homines se gererent, praecepimus.</p>
<p><span class="bold">16.</span> Abstinentiae vero duo genera sunt, alterum ubi nihil adsumit aeger, alterum ubi non nisi quod oportet. Initia morborum primum famem sitimque desiderant, ipsi deinde morbi moderationem, ut neque aliud quam expedit neque eius ipsius nimium sumatur: neque enim convenit iuxta inediam







</p></section><notes></notes></section>