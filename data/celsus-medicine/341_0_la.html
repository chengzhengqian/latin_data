<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
simul conteruntur, idque in vas fictile additum et contectum ficulneis foliis sub terra reponitur, sublatumque post dies viginti rursus teritur, et sic † appellatur.<a class="footnoteLink" href="#note_LCL304_220_1" id="target_note_LCL304_220_1"><sup>1</sup></a> Verum in basilico quoque collyrio convenit ad omnes affectus oculorum id esse idoneum, <span class="br"></span><span class="lineNumber">C</span><span class="br"></span> qui non lenibus medicamentis curantur. Ubi non sunt autem medicamenta composita, scabros angulos levant et mel et vinum; succurritque et his et aridae lippitudini, si quis panem ex vino subactum super oculum inponit. Nam cum fere sit umor aliquis, qui modo ipsum oculum, modo angulos aut palpebras exasperat, sic et, si quid prodit umoris, extrahitur, et, si quid iuxta est, repellitur.</p>
<span class="br"></span><span class="lineNumber">32</span><span class="br"></span><p>Caligare vero oculi nonnumquam ex lippitudine, nonnumquam etiam sine hac propter senectutem inbecillitatemve aliam consuerunt. Si ex reliquis lippitudinis id vitium est, adiuvat collyrium, quod Asclepios nominatur, adiuvat id, quod ex croci magmate fit.</p>
<span class="br"></span><span class="lineNumber">33</span><span class="br"></span><p>Proprie etiam ad id componitur, quod dia crocu vocant. Habet piperis P. ∗ I; croci Cilici, papaveris lacrimae, cerussae, singulorum P. ∗ II; psorici, cummis, singulorum P. ∗ IIII.</p>
<span class="br"></span><span class="lineNumber">34</span><span class="br"></span><p>At si ex senectute aliave inbecillitate id est, recte inungui potest et melle quam optumo et cypro et oleo vetere. Commodissimum tamen est balsami partem unam et olei veteris aut cypri partes duas. mellis quam acerrimi partes tres miscere. Utilia huc quoque medicamenta sunt, quaeque ad caliginem
 
</p></section><notes><section class="footnotes"><ul><li class="note" id="note_LCL304_220_1"><a class="footnoteCrossrefLink" href="#target_note_LCL304_220_1" title="Click to highlight in text"><sup class="lineRef">1</sup><span class="italic">Marx suggests</span> adhibeatur <span class="italic">for the MSS.</span> appellatur. <span class="italic">One MS. inserts</span> psoricum <span class="italic">after</span> appellatur.</a></li><script type="text/javascript">document.getElementById('note_LCL304_220_1').style.display = "none";</script></ul></section></notes></section>