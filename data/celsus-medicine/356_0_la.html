<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
aut Menemachi, maxime ad maxillares dentes, in qua sunt croci P. ∗; cardamomi, turis fuliginis, ficorum, spartes, pyrethri, singulorum P. ∗ IIII; sinapis P. ∗ VIII. Quidam autem miscent pyrethri, piperis, elateri, spartes, singulorum P. ∗ I; aluminis scissilis, papaveris lacrimae, uvae taminiae, sulpuris ignem non experti, bituminis, lauri <span class="br"></span><span class="lineNumber">6</span><span class="br"></span> bacarum, sinapis, singulorum P. ∗ II. Quod si dolor eximi eum cogit, et piperis semen cortice liberatum, et eodem modo baca hederae coniecta in [id] foramen dentem findit, isque per testas excidet. Et plani piscis, quam pastinacam nostri, trygona Graeci vocant, aculeus torretur, deinde conteritur resinaque excipitur, quae denti circumdata hunc solvit. Et alumen scissile et . . .<a class="footnoteLink" href="#note_LCL304_250_1" id="target_note_LCL304_250_1"><sup>1</sup></a> in foramen coniectum dentem citat. Sed id tamen involutum in lanula demitti commodius est, quia sic dente servato <span class="br"></span><span class="lineNumber">7</span><span class="br"></span> dolorem levat. Haec medicis accepta sunt. Sed agrestium experimento cognitum est, cum dens dolet, herbam mentastrum cum suis radicibus evelli debere, et in pelvem coici, supraque aquam infundi, collocarique iuxta sedentem hominem undique veste contectum; tum in pelvem candentes silices demitti, sic ut aqua tegantur; hominemque eum hiante ore vaporem excipere, ut supra dictum est, undique inclusum. Nam et sudor plurimus sequitur, et per os continens pituita defluit, idque saepe longiorem. semper annuam valetudinem bonam praestat.</p>
<p>10. Si vero tonsillae sine exulceratione per inflammationem
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_250_1"><a class="footnoteCrossrefLink" href="#target_note_LCL304_250_1" title="Click to highlight in text"><sup class="lineRef">1</sup><span class="italic">Probably some word has fallen out here. One MS. has</span> id in <span class="italic">for</span> et in, <span class="italic">V. d. Linden suggests</span> id <span class="italic">for</span> in.</a></li><script type="text/javascript">document.getElementById('note_LCL304_250_1').style.display = "none";</script><li class="note" id="note_LCL304_250_a"><a class="footnoteCrossrefLink" href="#target_note_LCL304_250_a" title="Click to highlight in text"><sup class="lineRef">a</sup>The sting ray (Pliny, <span class="italic">N.H.</span> IX. 155); the spine calcined would produce calcium oxide, quick-lime.</a></li><script type="text/javascript">document.getElementById('note_LCL304_250_a').style.display = "none";</script></ul></section></notes></section>