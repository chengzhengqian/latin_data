<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
sordium coitus. Si crusta est, infundendum est oleum calidum, aut cum melle aerugo vel porri sucus, aut cum mulso nitri paulum. Atque ubi crusta a corpore iam recedit, eluenda auris aqua tepida est, quo facilius ea per se diducta oriculario specillo <span class="br"></span><span class="lineNumber">B</span><span class="br"></span> protrahatur. Si sordes haeque molles sunt, eodem specillo eximendae sunt: at si durae sunt, acetum et cum eo nitri paulum coiciendum est; cumque emollitae sunt, eodem modo elui aurem purgarique oportet. Quod si capitis gravitas manet, attondendum; idem leniter<a class="footnoteLink" href="#note_LCL304_238_1" id="target_note_LCL304_238_1"><sup>1</sup></a> . . . sed diu perfricandum est, adiecto vel irino vel laureo oleo, sic ut utrilibet paulum aceti misceatur; tum diu ambulandum, leniterque post unctionem aqua calida caput fovendum. <span class="br"></span><span class="lineNumber">C</span><span class="br"></span> Cibisque utendum ex inbecillissima et media materia, magisque adsumendae dilutae potiones; nonnumquam gargarizandum est. Infundendum autem in aurem castoreum cum aceto et laureo oleo et suco radiculae corticis, aut cucumeris agrestis sucus additis contritis rosae foliis. Inmaturae quoque uvae sucus cum rosa instillatus adversus surditatem satis proficit.</p>
<span class="br"></span><span class="lineNumber">8</span><span class="br"></span><p>Aliud viti genus est, ubi aures intra se ipsas sonant; atque hoc quoque fit, ne externum sonum accipiant. Levissimum est, ubi id ex gravidine est; peius, ubi ex morbis capitisve longis doloribus incidit; pessimum, ubi magnis morbis venientibus maximeque comitiali praevenit.</p>
<p><span class="br"></span><span class="lineNumber">B</span><span class="br"></span> Si ex gravidine est, purgare aurem oportet et
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_238_1"><a class="footnoteCrossrefLink" href="#target_note_LCL304_238_1" title="Click to highlight in text"><sup class="lineRef">1</sup><span class="italic">Marx supplies</span> castoreo <span class="italic">after</span> leniter.</a></li><script type="text/javascript">document.getElementById('note_LCL304_238_1').style.display = "none";</script><li class="note" id="note_LCL304_238_a"><a class="footnoteCrossrefLink" href="#target_note_LCL304_238_a" title="Click to highlight in text"><sup class="lineRef">a</sup>Vol. I. p. 370.</a></li><script type="text/javascript">document.getElementById('note_LCL304_238_a').style.display = "none";</script></ul></section></notes></section>