<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

calidam bibere, ut superiores eius partes madescant; tum inmittenda in alvum est, si levi medicina contenti
sumus, pura aqua, si paulo valentiore, mulsa; si leni, ea, in qua faenum Graecum vel tisana vel
<span class="marginNote left partNote">E</span>malva decocta sit, [si reprimendi causa, ex verbenis]<a class="footnoteLink" href="#note_LCL292_172_1" id="target_note_LCL292_172_1"><sup>1</sup></a> acris autem est marina aqua vel alia sale adiecto; atque utraque decocta commodior est. Acrior fit adiecto vel oleo vel nitro vel melle: quoque acrior est, eo plus extrahit, sed minus facile sustinetur. Idque, quod infunditur, neque frigidum esse oportet neque calidum, ne alterutro modo laedat. Cum infusum est, quantum fieri potest, continere se in lecticulo debet aeger, nec primae cupiditati deiectionis
protinus cedere: ubi necesse est, tum demum
<span class="br"></span><span class="lineNumber">F</span><span class="br"></span>desidere. Fereque eo modo dempta materia, superioribus
partibus levatis, morbum ipsum mollit. Cum vero, quotiens res coegit, desidendo aliquis se exhausit,
paulisper debet conquiescere; et ne vires deficiant, utique eo die cibum adsumere; qui plenior an exiguus sit, ex ratione eius accessionis, quae expectabitur aut in metu non erit, aestimari oportebit.</p>
<p><span class="bold">13.</span> At vomitus ut in secunda quoque valetudine saepe necessarius biliosis est, sic etiam in iis morbis, quos bilis concitavit. Ergo omnibus, qui ante febres horrore et tremore vexantur, omnibus, qui cholera laborant, omnibus etiam cum quadam hilaritate insanientibus, et comitiali quoque morbo oppressis necessarius est. Sed si acutus morbus est, sicut in





</p></section><notes><section class="footnotes"><ul><li class="note" id="note_LCL292_172_1"><a class="footnoteCrossrefLink" href="#target_note_LCL292_172_1" title="Click to highlight in text"><sup class="lineRef">1</sup><span class="italic">Targa deleted these words as a gloss.</span></a></li><script type="text/javascript">document.getElementById('note_LCL292_172_1').style.display = "none";</script></ul></section></notes></section>