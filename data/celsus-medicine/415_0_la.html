<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
careat. Quod ubi incidit, specillo temptandum est, altene id repletum, an in summo tantum glutinatum sit. Nam si alte est, prementi non cedit; si in <span class="br"></span><span class="lineNumber">2</span><span class="br"></span> summo, specillum protinus recipit. Illud attingi non oportet, ne sine effectus spe distentio oriatur nervorum, et ex ea mortis periculum sit: hoc facile curatur. Nam qua cavom esse debet, vel medicamentum aliquod inponendum est ex adurentibus, vel candenti ferro aperiendum, vel etiam scalpello incidendum. Cumque id patefactum et iam ulcus purum est, coicienda eo pinna est, inlita medicamento cicatricem inducente, circaque idem medicamentum dandum, ut cutis circa pinnam sanescat; quo fit, ut ea remota postea facultas audiendi sit. <span class="br"></span><span class="lineNumber">3</span><span class="br"></span> At ubi aures, in viro puta, perforatae sunt et offendunt, traicere id cavum celeriter candente acu satis est, ut leviter eius orae ulcerentur; aut etiam adurente medicamento idem exulcerare, postea deinde inponere id, quod purget, tum quod eo loco repleat et <span class="br"></span><span class="lineNumber">4</span><span class="br"></span> cicatricem inducat. Quod si magnum id foramen est, sicut solet esse in iis, qui maiora pondera auribus gesserunt, incidere quod superest ad extremum oportet; supra deinde oras scalpello exulcerare, et postea suere, ac medicamentum, quo glutinetur, inponere. Tertium est, si quid ibi curti est, sarcire. Quae res cum in labris quoque et naribus fieri possit, eandem etiam rationem habeat, simul explicanda est.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL336_360_a"><a class="footnoteCrossrefLink" href="#target_note_LCL336_360_a" title="Click to highlight in text"><sup class="lineRef">a</sup>Piercing the lobe of the ear for the wearing of ear-rings was a common practice from very early times (<span class="italic">Exodus</span> xxi. 6). An enlarged lobe, due to wearing heavy ear-rings, can still be often seen among native women in India or Africa.</a></li><script type="text/javascript">document.getElementById('note_LCL336_360_a').style.display = "none";</script><li class="note" id="note_LCL336_360_b"><a class="footnoteCrossrefLink" href="#target_note_LCL336_360_b" title="Click to highlight in text"><sup class="lineRef">b</sup>VII. 9. 1â€“3.</a></li><script type="text/javascript">document.getElementById('note_LCL336_360_b').style.display = "none";</script></ul></section></notes></section>