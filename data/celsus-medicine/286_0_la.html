<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
argenti P. ∗ II; unguenti pondo ∗ IIII. Quae excipiuntur resina terebenthina, donec emplastri crassitudo ex omnibus fiat. Ac nigras quoque cicatrices leniter purgant paribus portionibus mixta aerugo, plumbum elotum, eademque rosa coacta; sive unguitur cicatrix, quod in facie fieri potest; sive id ut emplastrum inponitur, quod in aliis partibus <span class="br"></span><span class="lineNumber">C</span><span class="br"></span> commodius est. At si vel excrevit cicatrix vel concava est, stultum est decoris causa rursus et dolorem et medicinam sustinere. Alioqui res utrique succurri patitur, siquidem utraque cicatrix exulcerari scalpello potest. Si medicamentum aliquis mavult, idem efficiunt compositiones eae, quae corpus exedunt. Cute exulcerata super eminentem carnem exedentia medicamenta coicienda sunt, super concavam implentia, donec utrumque ulcus sanae cuti aequetur; et tum cicatrix inducatur.</p>
<p>27. Dixi de iis vulneribus, quae maxime per tela inferuntur. Sequitur, ut de iis dicam, quae morsu fiunt, interdum hominis, interdum simiae, saepe canis, nonnumquam ferorum animalium aut serpentium. Omnis autem fere morsus habet quoddam virus: itaque si vehemens vulnus est, cucurbitula admovenda est; si levius, protinus <span class="br"></span><span class="lineNumber">B</span><span class="br"></span> emplastrum iniciendum, praecipueque Diogeni. Si id non est, quodlibet ex is, quae adversus morsus proposui (19, 20 <span class="italic">seqq</span>.): si ea non sunt, viride Alexandrinum: si ne id quidem est, quodlibet non pingue ex iis, quae recentibus vulneribus accommodantur. Sal quoque his, praecipueque ei, quod canis fecit, medicamentum est, si manus vulneri inponitur <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_110_a"><a class="footnoteCrossrefLink" href="#target_note_LCL304_110_a" title="Click to highlight in text"><sup class="lineRef">a</sup>This ointment is perhaps myrobalanon, cf. IV. 16. 4 (vol. I. p. 416), and vol. II., Introduction, p. xxii, <span class="italic">Balanos.</span></a></li><script type="text/javascript">document.getElementById('note_LCL304_110_a').style.display = "none";</script><li class="note" id="note_LCL304_110_b"><a class="footnoteCrossrefLink" href="#target_note_LCL304_110_b" title="Click to highlight in text"><sup class="lineRef">b</sup>V. 19. 20–22.</a></li><script type="text/javascript">document.getElementById('note_LCL304_110_b').style.display = "none";</script><li class="note inline" id="note_LCL304_110_c"><a class="footnoteCrossrefLink" href="#target_note_LCL304_110_c" title="Click to highlight in text"><sup class="lineRef">c</sup>V. 19. 17.</a></li><script type="text/javascript">document.getElementById('note_LCL304_110_c').style.display = "none";</script></ul></section></notes></section>