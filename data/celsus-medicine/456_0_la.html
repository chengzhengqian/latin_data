<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
cucurbitula est et inguinibus et coxis et super pubem. Ubi iam satis vel evocatus est sanguis vel prohibitus, resupinus is collocandus est sic, ut caput humile sit, coxae paulum excitentur; ac super ulcus inponendum est duplex aut triplex linteolum aceto madens. <span class="br"></span><span class="lineNumber">C</span><span class="br"></span> Deinde interpositis duabus horis in solium is aquae calidae resupinus demittendus est sic, ut a genibus ad umbilicum aqua teneat, cetera vestimentis circumdata sint, manibus tantummodo pedibusque nudatis, ut et minus digeratur et ibi diutius maneat: ex quo multus sudor oriri solet. Atque os spongia subinde et faciem detergendum est, finisque eius fomenti est, donec infirmando offendat. Tum multo is oleo perunguendus, inducendusque absus lanae mollis tepido oleo repletus, qui pubem et coxas et inguina et plagam ipsam—contectam<a class="footnoteLink" href="#note_LCL336_442_1" id="target_note_LCL336_442_1"><sup>1</sup></a> † eodem ante sed linteolo—protegat; isque subinde oleo tepido madefaciendus est, ut neque frigus ad vesicam admittat <span class="br"></span><span class="lineNumber">D</span><span class="br"></span> et nervos leniter molliat. Quidam cataplasmatis calfacientibus utuntur; ea plus pondere nocent, quo vesicam urguendo vulnus inritant, quam calore proficiunt. Ergo ne vinculum quidem ullum necessarium est. Proximo die, si spiritus difficilius redditur, si urina non excedit, si locus circa pubem mature intumuit, scire licet in vesica sanguinem concretum remansisse: igitur, demissis eodem modo digitis, leviter pertractanda vesica est, et discutienda,
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_442_1"><a class="footnoteCrossrefLink" href="#target_note_LCL336_442_1" title="Click to highlight in text"><sup class="lineRef">1</sup><span class="italic">Marx suggests that</span> eodem <span class="italic">is a corruption of</span> madente aceto.</a></li><script type="text/javascript">document.getElementById('note_LCL336_442_1').style.display = "none";</script><li class="note" id="note_LCL336_442_a"><a class="footnoteCrossrefLink" href="#target_note_LCL336_442_a" title="Click to highlight in text"><sup class="lineRef">a</sup>Absus (Hapsus, ἅψoς). Celsus uses the word here and in IV. 13. 3 for a woollen bandage.</a></li><script type="text/javascript">document.getElementById('note_LCL336_442_a').style.display = "none";</script></ul></section></notes></section>