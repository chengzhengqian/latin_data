<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ignoro multis placuisse linamentum in modum collyri compositum tinctum melle demitti; sed celerius id glutinat quam impletur. Neque verendum est, ne purum corpus puro corpori iunctum non coeat: adiectis quoque medicamentis ad id efficacibus . . .<a class="footnoteLink" href="#note_LCL304_158_1" id="target_note_LCL304_158_1"><sup>1</sup></a> cum saepe exulceratio digitorum, nisi magna cura prospeximus, sanescendo in unum eos iungat.</p>
<span class="br"></span><span class="lineNumber">13</span><span class="br"></span><p>Est etiam ulceris genus, quod a favi similitudine κηρίον a Graecis nominatur, idque duas species habet. Alterum est subalbidum, furunculo simile, sed maius et cum dolore maiore. Quod ubi maturescit, habet foramina, per quae fertur umor glutinosus et purulentus; neque tamen ad iustam maturitatem pervenit. Si divisum est, multo plus intus corrupti quam in furunculo apparet altiusque descendit. <span class="br"></span><span class="lineNumber">B</span><span class="br"></span> Raro fit nisi in scapulis. Alterum . . .<a class="footnoteLink" href="#note_LCL304_158_2" id="target_note_LCL304_158_2"><sup>2</sup></a> est minus super corpus eminens, durum, latum, subviride, subpallidum, magis exulceratum: siquidem ad singulorum pilorum radices foramina sunt, per quae fertur umor glutinosus, subpallidus, crassitudinem mellis aut visci referens, interdum olei. Si inciditur, viridis intus caro apparet. Dolor autem et inflammatio ingens est, adeo ut acutam quoque febrem movere consuerint.-—Super id, quod minus crebris foraminibus exasperatum est, recte inponitur et ficus arida et lini semen in mulso coctum et emplastra ac malagmata materiam educentia, aut quae proprie <span class="br"></span><span class="lineNumber">C</span><span class="br"></span> huc pertinentia supra (<span class="italic">cap.</span> <span class="sc">xii</span>) posui. Super alterum et eadem medicamenta, et farina ex mulso cocta, sic ut ei dimidium resinae terebenthinae

 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_158_1"><a class="footnoteCrossrefLink" href="#target_note_LCL304_158_1" title="Click to highlight in text"><sup class="lineRef">1</sup><span class="italic">Some words have fallen out; Marx supplies</span> saepe non opus esse videmus <span class="italic">after</span> efficacibus <span class="italic">and this is translated.</span></a></li><script type="text/javascript">document.getElementById('note_LCL304_158_1').style.display = "none";</script><li class="note" id="note_LCL304_158_2"><a class="footnoteCrossrefLink" href="#target_note_LCL304_158_2" title="Click to highlight in text"><sup class="lineRef">2</sup><span class="italic">Marx adds</span>: alterum &lt;fit in capite tantum&gt;.</a></li><script type="text/javascript">document.getElementById('note_LCL304_158_2').style.display = "none";</script><li class="note" id="note_LCL304_158_a"><a class="footnoteCrossrefLink" href="#target_note_LCL304_158_a" title="Click to highlight in text"><sup class="lineRef">a</sup>A follicular abscess among hair.</a></li><script type="text/javascript">document.getElementById('note_LCL304_158_a').style.display = "none";</script><li class="note inline" id="note_LCL304_158_b"><a class="footnoteCrossrefLink" href="#target_note_LCL304_158_b" title="Click to highlight in text"><sup class="lineRef">b</sup>V. 12.</a></li><script type="text/javascript">document.getElementById('note_LCL304_158_b').style.display = "none";</script></ul></section></notes></section>