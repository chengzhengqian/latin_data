<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
an penitus penetraverit, necessarium est notas subicere, per quas, quid intus actum sit, scire possimus, et ex quibus vel spes vel desperatio oriatur.</p>
<span class="br"></span><span class="lineNumber">8</span><span class="br"></span><p>Igitur corde percusso sanguis multus fertur, venae elanguescunt, color pallidissimus, sudores frigidi malique odoris tamquam inrorato corpore oriuntur, extremisque partibus frigidis matura mors sequitur.</p>
<span class="br"></span><span class="lineNumber">9</span><span class="br"></span><p>Pulmone vero icto spirandi difficultas est; sanguis ex ore spumans, ex plaga ruber; simulque etiam spiritus cum sono fertur; in vulnus inclinari iuvat; quidam sine ratione consurgunt. Multi si in ipsum vulnus inclinati sunt, loquntur, si in aliam partem, obmutescunt.</p>
<span class="br"></span><span class="lineNumber">10</span><span class="br"></span><p>Iocineris autem vulnerati notae sunt multus sub dextra parte praecordiorum profusus sanguis; ad spinam reducta praecordia; in ventrem cubandi dulcedo; punctiones doloresque usque ad iugulum iunctumque ei latum scapularum os intenti; quibus nonnumquam etiam bilis vomitus accedit.</p>
<span class="br"></span><span class="lineNumber">11</span><span class="br"></span><p>Renibus vero percussis dolor ad inguina testiculosque descendit; difficulter urina redditur, eaque aut haec cruenta aut cruor fertur.</p>
<span class="br"></span><span class="lineNumber">12</span><span class="br"></span><p>At liene icto sanguis niger a sinistra parte prorumpit; praecordia cum ventriculo ab eadem parte indurescunt; sitis ingens oritur; dolor ad iugulum sicut iocinere vulnerato venit.</p>
<span class="br"></span><span class="lineNumber">13</span><span class="br"></span><p>At cum vulva percussa est, dolor inguinibus et <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_72_a"><a class="footnoteCrossrefLink" href="#target_note_LCL304_72_a" title="Click to highlight in text"><sup class="lineRef">a</sup>Proemium 75. Vol. I. p. 40.</a></li><script type="text/javascript">document.getElementById('note_LCL304_72_a').style.display = "none";</script><li class="note" id="note_LCL304_72_b"><a class="footnoteCrossrefLink" href="#target_note_LCL304_72_b" title="Click to highlight in text"><sup class="lineRef">b</sup>For the various meanings of praecordia, cf. vol. I. p. 100 note <span class="italic">a</span>, and index.</a></li><script type="text/javascript">document.getElementById('note_LCL304_72_b').style.display = "none";</script></ul></section></notes></section>