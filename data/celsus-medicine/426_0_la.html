<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span> quartum decimum. Deinde ei corpus idoneum est id, quod integrum est: at quod mali habitus est, quodve papulas, inpetiginem, similiaque habet, idoneum non est. Levibus quoque tumoribus facile subvenitur: at in eorum, qui nimis magni sunt, curatione periculum est. Tempus autem anni autumnale et hibernum vitandum: ver est idoneum maxime ac prima aestas non aliena est. Praeter haec abstinere pridie debet; neque id satis est, sed alvus quoque ei ducenda est, quo facilius omnia, quae excesserunt, intra uterum considant.</p>
<p>15. Aquam is, qui hydropici sunt, emitti oportere alias (III. 21. 14 <span class="italic">seqq</span>.) dixi: nunc quemadmodum fiat, dicendum est. Quidam autem sub umbilico, fere quattuor interpositis digitis, in sinistra parte; quidam ipso umbilico perforato id facere consuerunt: quidam cute primum adusta, deinde interiore abdomine inciso, quia, quod per ignem divisum est, minus celeriter coit. Ferramentum autem demittitur, magna cura habita, ne qua vena incidatur. Id tale esse debet, ut fere tertiam digiti partem latitudo mucronis impleat; demittendumque ita est, ut membranam quoque transeat, qua caro ab interiore <span class="br"></span><span class="lineNumber">2</span><span class="br"></span> parte finitur; eo tum plumbea aut aenea fistula coicienda est, vel recurvatis in exteriorem partem labris, vel in media circumsurgente quadam mora, ne tota intus delabi possit. Huius ea pars, quae intrat, paulo longior esse debet quam quae extra, ut ultra ulteriorem membranam procedat. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_382_a"><a class="footnoteCrossrefLink" href="#target_note_LCL336_382_a" title="Click to highlight in text"><sup class="lineRef">a</sup>III. 21. 14.</a></li><script type="text/javascript">document.getElementById('note_LCL336_382_a').style.display = "none";</script><li class="note inline" id="note_LCL336_382_b"><a class="footnoteCrossrefLink" href="#target_note_LCL336_382_b" title="Click to highlight in text"><sup class="lineRef">b</sup>VII. 14. 4.</a></li><script type="text/javascript">document.getElementById('note_LCL336_382_b').style.display = "none";</script></ul></section></notes></section>