<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

somnus nimium vel brevis vel longus, per aestatem durum cubile; cursus, multa ambulatio, omnisque vehemens exercitatio; vomitus, deiectio, acidae res et austerae; et semel die adsumptae epulae; et vini non praefrigidi ieiuno potio in consuetudinem adducta.</p>
<span class="br"></span><span class="lineNumber">17</span><span class="br"></span><p>Cum vero inter extenuantia posuerim vomitum et deiectionem, de his quoque proprie quaedam dicenda sunt. Reiectum<a class="footnoteLink" href="#note_LCL292_58_1" id="target_note_LCL292_58_1"><sup>1</sup></a> esse ab Asclepiade vomitum in eo volumine, quod <span class="italic">De tuenda sanitate</span> composuit, video; neque reprehendo, si offensus eorum est consuetudine,
qui cotidie eiciendo vorandi facultatem moliuntur. Paulo etiam longius processit; idem purgationes quoque eodem volumine expulit: et sunt eae perniciosae, si nimis valentibus medicamentis
<span class="br"></span><span class="lineNumber">18</span><span class="br"></span>fiunt. Sed haec tamen summovenda esse non est perpetuum, quia corporum temporumque ratio potest ea facere necessaria, dum et modo et non nisi cum opus est adhibeantur. Ergo ille quoque ipse, si quid iam corruptum esset, expelli debere confessus est: ita non ex toto res condemnanda
est. Sed esse eius etiam plures causae possunt; estque in ea quaedam paulo subtilior observatio adhibenda.</p>
<span class="br"></span><span class="lineNumber">19</span><span class="br"></span><p>Vomitus utilior est hieme quam aestate: nam tunc et pituitae plus et capitis gravitas maior subest. Inutilis est gracilibus et inbecillum stomachum habentibus: utilis plenis, biliosis omnibus, si vel nimium se replerunt, vel parum concoxerunt. Nam sive plus est quam quod concoqui possit, periclitari ne



</p></section><notes><section class="footnotes"><ul><li class="note" id="note_LCL292_58_1"><a class="footnoteCrossrefLink" href="#target_note_LCL292_58_1" title="Click to highlight in text"><sup class="lineRef">1</sup>Eiectum <span class="italic">MSS.;</span> reiectum <span class="italic">Constantine.</span></a></li><script type="text/javascript">document.getElementById('note_LCL292_58_1').style.display = "none";</script></ul></section></notes></section>