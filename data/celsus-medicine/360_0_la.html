<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
debet is fere, quae supra (<span class="italic">cap.</span> X, 3, 4) conprehensa sunt. Ac si lenia medicamenta in eo parum proficiunt, adhibenda sunt ea, quae adurendo crustas ulceribus inducant. Quale est scissile alumen vel chalcitis vel atramentum sutorium. Prodest etiam fames et abstinentia quanta maxime inperari potest. Cibus esse debet lenis: ad purganda tamen ulcera interdum caseus ex melle recte datur.</p>
<p>12. Linguae quoque ulcera non aliis medicamentis egent, quam quae prima parte superioris capitis (11, 1. 2) exposita sunt. Sed quae in latere eius nascuntur, diutissime durant; videndumque est, num contra dens aliquis acutior sit, qui sanescere saepe ulcus eo loco non sinit, ideoque levandus est.</p>
<p>13. Solent etiam interdum iuxta dentes in gingivis tubercula quaedam oriri dolentia: parulidas Graeci appellant. Haec initio leniter sale contrito perfricare oportet; aut inter se mixtis sale fossili combusto, cupresso, nepeta; deinde eluere os cremore lenticulae, inter haec hiare, donec pituita satis profluat.</p>
<span class="br"></span><span class="lineNumber">2</span><span class="br"></span><p>In maiore vero inflammatione iisdem medicamentis utendum est, quae ad ulcera oris supra (<span class="italic">cap.</span> XI) posita sunt: et mollis linamenti paulum involvendum ex iis aliqua compositione, quas antheras vocari dixi (<span class="italic">cap.</span> XI, 2), demittendumque id inter dentem et gingivam. Quod si † duriore id<a class="footnoteLink" href="#note_LCL304_258_1" id="target_note_LCL304_258_1"><sup>1</sup></a> prohibebit extrinsecus admovendus erit spongia vapor calidus,
 
</p></section><notes><section class="footnotes"><ul><li class="note" id="note_LCL304_258_1"><a class="footnoteCrossrefLink" href="#target_note_LCL304_258_1" title="Click to highlight in text"><sup class="lineRef">1</sup><span class="italic">The reading of one MS.</span> “durior erit et” <span class="italic">in place of</span> “duriore” <span class="italic">is translated. Alternatively Targa suggests</span> tumor, <span class="italic">Marx</span> dolor in ore <span class="italic">for</span> duriore.</a></li><script type="text/javascript">document.getElementById('note_LCL304_258_1').style.display = "none";</script></ul></section></notes></section>