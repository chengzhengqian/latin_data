<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

amplectuntur: obscurarum vero causarum et naturalium
actionum quaestionem ideo supervacuam esse contendunt, quoniam non conprehensibilis natura sit.
<span class="br"></span><span class="lineNumber">28</span><span class="br"></span>Non posse vero conprehendi patere ex eorum, qui de his disputarunt, discordia, cum de ista re neque inter sapientiae professores, neque inter ipsos medicos conveniat. Cur enim potius aliquis Hippocrati credat quam Herophilo? cur huic potius quam
<span class="br"></span><span class="lineNumber">29</span><span class="br"></span>Asclepiadi? Si rationes sequi velit, omnium posse videri non inprobabiles; si curationes, ab omnibus his aegros perductos esse ad sanitatem. Ita neque disputationi neque auctoritati cuiusquam fidem derogari
oportuisse. Etiam sapientiae studiosos maximos medicos esse, si ratiocinatio hoc faceret: nunc illis
<span class="br"></span><span class="lineNumber">30</span><span class="br"></span>verba superesse, deesse medendi scientiam. Differre quoque pro natura locorum genera medicinae, et aliud opus esse Romae, aliud in Aegypto, aliud in Gallia. Quod si morbos haec [causae] facerent, quae ubique eadem essent, eadem remedia quoque ubique esse debuisse. Saepe etiam causas apparere, ut puta lippitudinis, vulneris, neque ex his patere
<span class="br"></span><span class="lineNumber">31</span><span class="br"></span>medicinam. Quod si scientiam hanc non subiciat evidens causa, multo minus eam posse subicere, quae in dubio est. Cum igitur illa incerta, inconprehensibilis
sit, a certis potius et exploratis petendum
esse praesidium, id est is, quae experientia in ipsis curationibus docuerit, sicut in ceteris omnibus
</p></section><notes></notes></section>