<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">37</span><span class="br"></span><p>Non multum ab hoc malo distat id, quod mydriasin Graeci vocant. Pupilla funditur et dilatatur, aciesque eius hebetescit ac paene . . . .<a class="footnoteLink" href="#note_LCL304_224_1" id="target_note_LCL304_224_1"><sup>1</sup></a>— Difficillime genus id inbecillitatis eliditur. In utraque parte vero [id est et paralysi et mydriasi] pugnandum est per eadem omnia, quae in caligine oculorum praecepta sunt (32–34), paucis tantum mutatis, siquidem ad caput irino interdum acetum, interdum nitrum <span class="br"></span><span class="lineNumber">B</span><span class="br"></span> adiciendum est, melle inungui satis est. Quidam in posteriore vitio calidis aquis usi relevatique: quidam sine ulla manifesta causa subito obcaecati sunt. Ex quibus nonnulli cum aliquamdiu nihil vidissent, repentina profusione alvi lumen receperunt; quo minus alienum videtur et recenti re et interposito tempore medicamentis quoque moliri deiectiones, quae omnem noxiam materiam in inferiora depellant.</p>
<span class="br"></span><span class="lineNumber">38</span><span class="br"></span><p>Praeter haec inbecillitas oculorum est, ex qua quidem interdiu satis, noctu nihil cernunt; quod in feminam bene respondentibus menstruis non cadit.—Sed sic laborantes inungui oportet sanie iocineris maxime hirquini, si minus, caprini, ubi id assum coquitur, excepta; atque edi quoque ipsum iecur debet. Licet tamen etiam iisdem medicamentis non inutiliter uti, quae vel cicatrices vel aspritudinem extenuant: quidam contrito semini portulacae mel adiciunt, eatenus ne id ex specillo destillet, eoque
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_224_1"><a class="footnoteCrossrefLink" href="#target_note_LCL304_224_1" title="Click to highlight in text"><sup class="lineRef">1</sup><span class="italic">A word has fallen out here, Marx supplied</span> deficit.</a></li><script type="text/javascript">document.getElementById('note_LCL304_224_1').style.display = "none";</script><li class="note" id="note_LCL304_224_a"><a class="footnoteCrossrefLink" href="#target_note_LCL304_224_a" title="Click to highlight in text"><sup class="lineRef">a</sup>Mydriasis (μυδρίασις). The reflex effect of more light entering through the dilated pupil is to cause the eyelids to close (μύειν).</a></li><script type="text/javascript">document.getElementById('note_LCL304_224_a').style.display = "none";</script><li class="note" id="note_LCL304_224_ba"><a class="footnoteCrossrefLink" href="#target_note_LCL304_224_ba" title="Click to highlight in text"><sup class="lineRef">b</sup>Celsus here describes a particular functional disorder <span class="italic">caecitas crepuscularis</span>, inability to see at dusk, and at night; cats and other animals have better vision than man in this respect. The term <span class="italic">nyctalopia</span> (night blindness) is meaningless and so has led to endless confusion.</a></li><script type="text/javascript">document.getElementById('note_LCL304_224_ba').style.display = "none";</script></ul></section></notes></section>