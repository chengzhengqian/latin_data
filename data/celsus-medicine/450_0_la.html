<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
simulque ipse poplites suos adtrahit. Sive autem unus, sive duo continent, super umeros eius suis <span class="br"></span><span class="lineNumber">E</span><span class="br"></span> pectoribus incumbunt. Ex quibus evenit, ut inter ilia sinus super pubem sine ullis rugis sit extentus et in angustum conpulsa vesica ex facili calculus capi possit. Praeter haec etiamnum a lateribus duo valentes obiciantur, qui circumstantes labare vel unum vel duos, qui puerum continent, non sinunt. Medicus deinde, diligenter unguibus circumcisis, unctaque sinistra manu duos eius digitos, indicem et medium, leniter prius unum, deinde alterum in anum eius demittit; dextraeque digitos super imum abdomen leviter inponit, ne, si utrimque digiti circa calculum vehementer concurrerint, vesicam laedant. <span class="br"></span><span class="lineNumber">F</span><span class="br"></span> Neque vero festinanter in hac re, ut in plerisque, agendum est, sed ita, ut quam maxime id tuto fiat: nam laesa vesica nervorum distensiones cum periculo mortis excitat. Ac primum circa cervicem quaeritur calculus, ubi repertus minore negotio expellitur. Et ideo dixi ne curandum quidem, nisi cum hoc <span class="br"></span><span class="lineNumber">G</span><span class="br"></span> indiciis suis cognitum est. Si vero aut ibi non fuit aut recessit retro, digiti ad ultimam vesicam dantur, paulatimque dextra quoque manus eius ultra translata subsequitur. Atque ubi repertus calculus, qui necesse est in manus incidat, eo curiosius deducitur, quo minor leviorque est, ne effugiat. [id est <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_430_a"><a class="footnoteCrossrefLink" href="#target_note_LCL336_430_a" title="Click to highlight in text"><sup class="lineRef">a</sup>Cf. 2 C, D and N, where the symptoms are described which occur when the stone is situated in this position, <span class="italic">i.e.</span> at the neck of the bladder.</a></li><script type="text/javascript">document.getElementById('note_LCL336_430_a').style.display = "none";</script><li class="note" id="note_LCL336_430_b"><a class="footnoteCrossrefLink" href="#target_note_LCL336_430_b" title="Click to highlight in text"><sup class="lineRef">b</sup><span class="italic">i.e.</span> of the surgeonâ€™s left hand.</a></li><script type="text/javascript">document.getElementById('note_LCL336_430_b').style.display = "none";</script></ul></section></notes></section>