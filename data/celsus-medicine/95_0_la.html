<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

titiones involutique panniculis et sic circumdati. Quin etiam calido oleo replentur utriculi, et in vasa fictilia a similitudine<a class="footnoteLink" href="#note_LCL292_190_1" id="target_note_LCL292_190_1"><sup>1</sup></a> quas lenticulas vocant, aqua coicitur; et sal sacco linteo excipitur, demittiturque in aquam
<span class="br"></span><span class="lineNumber">10</span><span class="br"></span>bene calidam, tum super id membrum, quod fovendum
est, conlocatur . . .<a class="footnoteLink" href="#note_LCL292_190_2" id="target_note_LCL292_190_2"><sup>2</sup></a> iuxtaque ignem ferramenta duo sunt, capitibus paulo latioribus, alterumque ex iis demittitur in eum salem, et super aqua leviter aspergitur: ubi frigere coepit, ad ignem refertur, et idem in altero fit, deinde invicem in utroque: inter quae descendit salsus et calidus sucus, qui contractis aliquo morbo nervis opitulatur. His omnibus
commune est digerere id, quod vel praecordia onerat, vel fauces strangulat, vel in aliquo membro nocet. Quando autem quoque utendum sit, in ipsis morborum generibus dicetur (III, IV).</p>
<p><span class="bold">18.</span> Cum de iis dictum sit, quae detrahendo iuvant, ad ea veniendum est, quae alunt, id est, cibum et potionem. Haec autem non omnium tantum morborum sed etiam secundae valetudinis communia praesidia sunt; pertinetque ad rem omnium proprietates nosse, primum ut sani sciant, quomodo his utantur, deinde ut exsequentibus nobis morborum curationes (III, IV) liceat species rerum, quae adsumendae erunt, subicere, neque necesse sit subinde singulas eas nominare.</p>
<span class="br"></span><span class="lineNumber">2</span><span class="br"></span><p>Scire igitur oportet omnia legumina, quaeque ex frumentis panificia sunt, generis valentissimi esse






</p></section><notes><section class="footnotes"><ul><li class="note" id="note_LCL292_190_1"><a class="footnoteCrossrefLink" href="#target_note_LCL292_190_1" title="Click to highlight in text"><sup class="lineRef">1</sup><span class="italic">Constantine’s suggestion for the MSS.</span> similitudine, <span class="italic">which Marx brackets as a gloss.</span></a></li><script type="text/javascript">document.getElementById('note_LCL292_190_1').style.display = "none";</script><li class="note" id="note_LCL292_190_2"><a class="footnoteCrossrefLink" href="#target_note_LCL292_190_2" title="Click to highlight in text"><sup class="lineRef">2</sup><span class="italic">Marx suggests</span>: itemque in igne pelvis sale repleta conlocatur
‘<span class="italic">again a basin full of salt is laid on the fire.</span>’</a></li><script type="text/javascript">document.getElementById('note_LCL292_190_2').style.display = "none";</script></ul></section></notes></section>