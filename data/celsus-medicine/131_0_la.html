<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
<span class="br"></span><span class="lineNumber">17</span><span class="br"></span>demittendus est. Si in cute vitium est, frigida quoque quam calida aqua melius utetur. Ubi ad cibum ventum est, dari debet is valens, frigidus, siccus, simplex, qui quam minime corrumpi possit, panis tostus, caro assa, vinum austerum vel certe subausterum; si venter profluit, calidum, si sudores nocent vomitusve sunt, frigidum.</p>
<p><span class="bold">7.</span> 1. Desiderat quoque propriam animadvorsionem
in febribus pestilentiae casus. In hac utile minime est aut fame aut medicamentis uti, aut ducere alvum. Si vires sinunt, sanguinem mittere optimum est, praecipueque si cum dolore febris est: si id parum tutum est, ubi febris aut tenuata est aut levata est, vomitu pectus purgare. Sed in hoc maturius quam in aliis morbis ducere in balineum opus est, vinum calidum et meracius dare, et omnia glutinosa; inter quae carnem quoque generis eiusdem.
<span class="marginNote left partNote">B</span>Nam quo celerius eiusmodi tempestates corripiunt, eo maturius auxilia etiam cum quadam temeritate rapienda sunt. Quod si puer est qui laborat, neque tantum robur eius est, ut ei sanguis mitti possit, siti<a class="footnoteLink" href="#note_LCL292_262_1" id="target_note_LCL292_262_1"><sup>1</sup></a> ei utendum est, ducenda alvus vel aqua vel tisanae cremore, tum denique is levibus cibis nutriendus. Et ex toto non sic pueri ut viri
<span class="marginNote left partNote">C</span>curari debent. Ergo, ut in alio quoque genere morborum, parcius in his agendum est: non facile sanguinem mittere, non facile ducere alvum, non cruciare vigilia fameque aut nimia siti, non vino curare satis convenit. Vomitus post febrem eliciendus




</p></section><notes><section class="footnotes"><ul><li class="note" id="note_LCL292_262_1"><a class="footnoteCrossrefLink" href="#target_note_LCL292_262_1" title="Click to highlight in text"><sup class="lineRef">1</sup><span class="italic">v. d. Linden suggested</span> cucurbitulis, ‘cupping,’ <span class="italic">for</span> siti.</a></li><script type="text/javascript">document.getElementById('note_LCL292_262_1').style.display = "none";</script></ul></section></notes></section>