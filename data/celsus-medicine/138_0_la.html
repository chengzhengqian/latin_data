<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
alvi ductio neque balineum neque vinum neque medicamentum aliud recte datur: incertum est enim, quando febris ventura sit: ita fieri potest, ut, si subito venerit, summa in eo pernicies sit, quod
<span class="br"></span><span class="lineNumber">2</span><span class="br"></span>auxilii causa sit inventum. Nihilque aliud fieri potest, quam ut primis diebus bene abstineatur aeger, deinde sub decessu febris eius, quae gravissima
est, cibum sumat. At ubi certus circumitus est, facilius illa omnia temptantur, quia magis proponere
nobis accessionum et decessionum vices possumus. In his autem, cum inveteraverunt, utilis fames non est: primis tantummodo diebus ea pugnandum
est; deinde dividenda curatio est, et ante
<span class="br"></span><span class="lineNumber">3</span><span class="br"></span>horror, tum febris discutienda. Igitur cum primum aliquis inhorruit, et ex horrore incaluit, dare oportet ei potui tepidam aquam subsalsam et vomere eum cogere: nam fere talis horror ab iis oritur, quae biliosa in stomacho resederunt. Idem faciendum est, si proximo quoque circuitu aeque accessit: saepe enim sic discutitur, iamque, quod genus febris sit, scire licet. Itaque sub expectatione proximae accessionis, quae instare tertia potest, deducendus in balineum est, dandaque opera, ut per tempus
<span class="br"></span><span class="lineNumber">4</span><span class="br"></span>horroris in solio sit. Si ibi quoque . . .<a class="footnoteLink" href="#note_LCL292_276_1" id="target_note_LCL292_276_1"><sup>1</sup></a> senserit, nihilo minus idem sub expectatione quartae accessionis faciat: siquidem eo quoque modo saepe id discutitur. Si ne balneum quidem profuit, ante accessionem alium edat, aut bibat aquam calidam cum pipere:

</p></section><notes><section class="footnotes"><ul><li class="note" id="note_LCL292_276_1"><a class="footnoteCrossrefLink" href="#target_note_LCL292_276_1" title="Click to highlight in text"><sup class="lineRef">1</sup><span class="italic">Marx supplies</span> frigus <span class="italic">which is translated.</span></a></li><script type="text/javascript">document.getElementById('note_LCL292_276_1').style.display = "none";</script></ul></section></notes></section>