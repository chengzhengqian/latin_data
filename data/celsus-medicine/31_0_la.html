<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

id fecit, ambulare debet, tum ungi, dein cenare; si post cenam, postero die lavari et in balneo sudare.
<span class="br"></span><span class="lineNumber">24</span><span class="br"></span>Inde proximus cibus mediocris utilior est isque esse debet cum pane hesterno, vino austero meraco et carne assa cibisque omnibus quam siccissimis. Qui vomere bis in mense vult, melius consulet, si biduo continuarit, quam si post quintum decimum diem vomuerit, nisi haec mora gravitatem pectori faciet.</p>
<span class="br"></span><span class="lineNumber">25</span><span class="br"></span><p>Deiectio autem medicamento quoque petenda est, ubi venter suppressus parum reddit, ex eoque inflationes,
caligines, capitis dolores, aliaque superioris partis mala increscunt. Quid enim inter haec adiuvare
possunt quies et inedia . . .<a class="footnoteLink" href="#note_LCL292_62_1" id="target_note_LCL292_62_1"><sup>1</sup></a> quae per illas maxime eveniunt? Qui deicere volet, primum cibis vinisque utetur iis, qui hoc praestant; dein, si parum
<span class="br"></span><span class="lineNumber">26</span><span class="br"></span>illa proficient, aloen sumat. Sed purgationes quoque, ut interdum necessariae sunt, sic, ubi frequentes sunt, periculum adferunt: adsuescit enim non ali corpus, cum omnibus morbis obnoxia maxime infirmitas sit.</p>
<span class="br"></span><span class="lineNumber">27</span><span class="br"></span><p>Calefacit autem unctio, aqua salsa, magisque si calida est, omnia salsa, amara, carnosa; si post cibum est, balneum, vinum austerum. Refrigerant in ieiunio et balneum et somnus, nisi nimis longus est, omnia acida, aqua quam frigidissima, oleum, si aqua miscetur.</p>
<span class="br"></span><span class="lineNumber">28</span><span class="br"></span><p>Umidum autem corpus efficit labor maior quam ex consuetudine, frequens balineum, cibus plenior,



</p></section><notes><section class="footnotes"><ul><li class="note" id="note_LCL292_62_1"><a class="footnoteCrossrefLink" href="#target_note_LCL292_62_1" title="Click to highlight in text"><sup class="lineRef">1</sup><span class="italic">Marx suggests that some words have been omitted such as</span> quae nonnulli commendant horum malorem remedia, <span class="italic">“which some commend as remedies in such ills.” Van d. Linden, followed by Daremberg, reads</span> per quae illa, “<span class="italic">through which</span> (<span class="italic">rest and fasting</span>) <span class="italic">these conditions</span> (<span class="italic">i.e. constipation</span>) <span class="italic">arise.</span>”</a></li><script type="text/javascript">document.getElementById('note_LCL292_62_1').style.display = "none";</script></ul></section></notes></section>