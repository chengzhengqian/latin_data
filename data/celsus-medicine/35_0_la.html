<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

prodest atque aqua frigida: itaque is, eui hoc infirmum est, per aestatem id bene largo canali cotidie debet aliquamdiu subicere. Semper autem, etiamsi sine balineo unctus est neque totum corpus refrigerare sustinet, caput tamen aqua frigida perfundere:
sed cum ceteras partes adtingi nolit, demittere id, ne ad cervices aqua descendat; eamque,
ne quid oculis aliisve partibus noceat, defluentem
<span class="br"></span><span class="lineNumber">4</span><span class="br"></span>subinde manibus [ad os] regerere. Huic modicus cibus necessarius est, quem facile concoquat; isque, si ieiuno caput laeditur, adsumendus etiam medio die est; si non laeditur, semel potius. Bibere huic adsidue vinum dilutum leve quam aquam magis expedit, ut, cum caput gravius esse coeperit, sit quo
<span class="br"></span><span class="lineNumber">5</span><span class="br"></span>confugiat. Eique ex toto neque vinum neque aqua semper utilia sunt: medicamentum utrumque est, cum in vicem adsumitur. Scribere, legere, voce contendere huic opus non est, utique post cenam; post quam ne cogitatio quidem ei satis tuta est; maxime tamen vomitus alienus est.</p>
<p><span class="bold">5.</span> Neque vero iis solis, quos capitis inbecillitas torquet, usus aquae frigidae prodest, sed iis etiam, quos adsiduae lippitudines, gravidines, destillationes tonsillaeque male habent. His autem non caput tantum cottidie perfundendum est, sed os quoque multa frigida aqua fovendum est; praecipueque omnibus, quibus hoc utile auxilium est, eo utendum <span class="br"></span><span class="lineNumber">2</span><span class="br"></span>est, ubi gravius caelum austri reddiderunt. Cumque


</p></section><notes></notes></section>