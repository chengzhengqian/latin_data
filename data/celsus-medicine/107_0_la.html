<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
malicorium, aqua calda, in qua verbenae coctae sunt, quas supra (ยง 3, 4) posui, pulvis vel ex faece vini vel ex murti foliis, amarae nuces.</p>
<span class="br"></span><span class="lineNumber">5</span><span class="br"></span><p>Calfacit vero ex qualibet farina cataplasma sive ex tritici sive farris sive hordei sive ervi sive lolii sive milii vel panicii vel lenticulae vel fabae vel lupini vel lini vel feni Graeci, ubi ea defervuit calidaque inposita est. Valentior tamen ad id omnis farina est ex mulso quam ex aqua cocta. Praeterea cyprinum, irinum, medulla, adeps ex fele, oleum, magisque si vetus est, iunctaque oleo sal, nitrum, git, piper, quinquefolium.</p>
<span class="br"></span><span class="lineNumber">6</span><span class="br"></span><p>Fereque quae vehementer reprimunt et refrigerant,
durant: quae calfaciunt, digerunt et emolliunt, praecipueque ad emolliendum potest cataplasma ex lini vel feni Graeci semine.</p>
<p>His autem omnibus, et simplicibus et permixtis, varie medici utuntur, ut magis quid quisque persuaserit sibi appareat, quam quid evidenter compererit.</p>
</section><notes></notes></section>