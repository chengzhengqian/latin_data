<section class="div1 language" lang="la"><header><hgroup><h1>Celsus</h1></hgroup></header><section class="div2">
<span class="br"></span><span class="lineNumber">22</span><span class="br"></span><p>Item id, quod ex his constat; squamae aeris, turis fuliginis, singulorum P. ∗ IIII; galbani P. ∗ VI; salis Hammoniaci P. ∗ XII =; cerae P. ∗ XXV; olei tribus heminis. Haec autem aliis quoque recentioribus vulneribus recte imponuntur.</p>
<span class="br"></span><span class="lineNumber">23</span><span class="br"></span><p>Sunt etiam alba lenia (leuca Graeci vocant) fere non gravibus vulncribus accommodata, praecipueque senilibus. Quale est quod habet: cerussae P. ∗ XXXII; sebi vitulini curati et cerae, singulorum P. ∗ XLVIII; olei heminas tres; ex quibus ea cerussa coquitur.</p>
<span class="br"></span><span class="lineNumber">24</span><span class="br"></span><p>Aliud quod habet cerussae P. ∗ XX; cerae P. ∗ XXXV, olei heminam, aquae sextarium. Quae quotiens adiciuntur cerussae vel spumae argenti, scire licet illa ex his coquenda esse. Est autem ea percandida compositio quae supra posita est, ideoque elephantine nominatur.</p>
<span class="br"></span><span class="lineNumber">25</span><span class="br"></span><p>Lenia quoque quaedam emplastra sunt, quas liparas fere Graeci nominant; ut id, quod habet mini P. ∗ IIII; spumae argenti P. ∗ XXV; cerae et adipis suillae, singulorum P. ∗ XXXVII; vitellos quattuor.</p>
<span class="br"></span><span class="lineNumber">26</span><span class="br"></span><p>Alia compositio generis eiusdem: cerae, resinae terebenthinae, singulorum P.∗ VI; cerussae P. ∗ VIII; spumae argenti, plumbi recrementi (σκωρίαν μολύβδου Graeci vocant), singulorum P. ∗ XX; cicini olei et murtei singulorum heminae.</p>
<span class="br"></span><span class="lineNumber">27</span><span class="br"></span><p>Tertia, quae ad auctorem Archagathum refertur: misy cocti, aeris combusti, singulorum P. ∗ IIII; cerussae coctae P. ∗ VIII; resinae terebenthinae P. ∗ X; spumae argenti P. ∗ VI.</p>
</section><notes></notes></section>