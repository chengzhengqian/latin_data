<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
distentio nervorum vel cancer sequitur, vel certe, ut mitissime agatur, pus. Itaque si antea reposita ossa <span class="br"></span><span class="lineNumber">D</span><span class="br"></span> non sunt, postea reponenda sunt. Intendere autem digitum vel aliud quodque membrum, si adhuc tenerum est, etiam unus homo potest, cum alteram partem dextra, alteram sinistra prendit: valentius membrum duobus eget, qui in diversa contendant. Si firmiores nervi sunt, ut in viris robustis maximeque eorum feminibus et cruribus evenit, habenis quoque vel linteis fasceis utrimque capita articulorum deliganda, <span class="br"></span><span class="lineNumber">E</span><span class="br"></span> et per plures in diversa ducenda sunt. Ubi paulo longius quam naturaliter esse debet membrum vis fecit, tum demum ossa manibus in suam sedem compellenda sunt, indiciumque ossis repositi est dolor sublatus et membrum alteri [parti] aequatum . . .<a class="footnoteLink" href="#note_LCL336_538_1" id="target_note_LCL336_538_1"><sup>1</sup></a> involvendum duplicibus triplicibusve pannis et in vino et oleo tinctis, quos linteos esse commodius est. Fere vero fasceis sex opus est. Prima brevissima adhibenda, quae circa fracturam ter voluta, sursum versum feratur et quasi in cocleam serpat; satisque <span class="br"></span><span class="lineNumber">F</span><span class="br"></span> est eam ter hoc quoque modo circuire. Altera dimidio longior, eaque, si qua parte os eminet, ab ea; si totum aequale est, undelibet super fracturam debet incipere priori adversa deorsumque tendere, atque iterum de fractura reversa in superiore parte ultra priorem fasciam desinere. Super has iniciendum latiore linteo ceratum est, quod eas contineat; ac si qua parte os eminet, triplex ea pannus obiciendus <span class="br"></span><span class="lineNumber">G</span><span class="br"></span> eodem vino et oleo madens. Haec tertia fascia
 
</p></section><notes><section class="footnotes"><ul><li class="note" id="note_LCL336_538_1"><a class="footnoteCrossrefLink" href="#target_note_LCL336_538_1" title="Click to highlight in text"><sup class="lineRef">1</sup><span class="italic">Marx supplies</span> tum id.</a></li><script type="text/javascript">document.getElementById('note_LCL336_538_1').style.display = "none";</script></ul></section></notes></section>