<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
expectant, ut tum excidant: ante inflammationem enim tutius omnia tractantur. Itaque, quantum fieri potest, eodem momento et cutis incidenda est, et os detegendum et omni vitio liberandum est. Longeque perniciossissimum est, quod in osse pectoris est, quia vix, tatem si reddit. cessit curatio, veram Sanitatem reddit.</p>
<p>3. Exciditur vero os duobus modis: si parvulum est, quod laesum est, modiolo, quam χοινεικίδα Graeci vocant; si spatiosius, terebris. Utriusque rationem proponam. Modiolus ferramentum concavum, teres est, imis oris serratum, per quod medium clavus ipse quoque interiore orbe cinctus demittitur. Terebrarum autem duo genera sunt: alterum simile ei, quo fabri utuntur, alterum capituli longioris; quod ab acuto mucrone incipit, dein subito latius fit, atque iterum ab alio principio paulo minus <span class="br"></span><span class="lineNumber">2</span><span class="br"></span> quam aequaliter sursum procedit. Si vitium in angusto est, quod conprehendere modiolus possit, ille potius aptatur; et, si caries subest, medius clavus in foramen demittitur; si nigrities, angulo scalpri sinus exiguus fit, qui clavom recipiat, ut eo insistente circumactus modiolus delabi non possit; deinde is habena quasi terebra convertitur. Estque quidam premendi modus, ut et foretur et circumagatur; quia si leviter inprimitur, parum proficit; si graviter, <span class="br"></span><span class="lineNumber">3</span><span class="br"></span> non movetur. Neque alienum est instillare paulum rosae vel lactis, quo magis lubrico circumagatur; quod ipsum tamen, si copiosius est, aciem ferramentihebetat. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_496_aa"><a class="footnoteCrossrefLink" href="#target_note_LCL336_496_aa" title="Click to highlight in text"><sup class="lineRef">a</sup>The χοινεικίς (χοινικίς), or crown trephine, still commonly used, was a tube serrated at the edge and with a pin in the centre. The strap was used like the string in spinning a top to make the movement of the instrument as rapid as possible and so diminish the pain for the patient. According to Paulus Aegineta (VI. 90) it was not approved in his day, and only the trepan was used.</a></li><script type="text/javascript">document.getElementById('note_LCL336_496_aa').style.display = "none";</script></ul></section></notes></section>