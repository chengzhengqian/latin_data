<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
paulatim in cartilaginem versae extremis abdominis partibus inhaerescunt; imaque ex his maiore iam parte nihil nisi cartilago est. Rursus a cervice duo lata ossa utrimque ad scapulas tendunt: nostri scutula <span class="br"></span><span class="lineNumber">16</span><span class="br"></span> operta, omoplatas Graeci nominant. Ea summis verticibus sinuata, ab his triangula, paulatimque latescentia ad spinam tendunt; et quo latiora quaque parte sunt, hoc hebetiora. Atque ipsa quoque in imo cartilaginosa posteriore parte velut innatant, quoniam nisi â€  vel<a class="footnoteLink" href="#note_LCL336_484_1" id="target_note_LCL336_484_1"><sup>1</sup></a> in summo nulli ossi inhaerescunt, ibi vero validis musculis nervisque constricta sunt. At a summa costa paulo interius quam ubi ea media est os excrescit, ibi quidem tenue, procedens vero, quo propius lato scapularum ossi fit, eo plenius latiusque et paulum in exteriora curvatum; quod altera verticis parte modice intumescens sustinet <span class="br"></span><span class="lineNumber">17</span><span class="br"></span> iugulum. Id autem ipsum recurvum ac neque inter . . .<a class="footnoteLink" href="#note_LCL336_484_2" id="target_note_LCL336_484_2"><sup>2</sup></a> durissima ossa numerandum, altero capite in eo, quod posui, altero in exiguo sinu pectoralis ossis insidit, paulumque motu bracchi movetur, et cum lato osse scapularum infra caput eius nervis et cartilagine conectitur.</p>
<span class="br"></span><span class="lineNumber">18</span><span class="br"></span><p>Hinc umerus incipit, extremis utrimque capitibus tumidus, mollis, sine medulla, cartilaginosus: medius teres, durus, medullosus; leniter gibbus et in priorem et in exteriorem partem. Prior autem pars est, quae a pectore est, posterior, quae a scapulis; interior, quae ad latus tendit, exterior, quae ab eo

 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_484_1"><a class="footnoteCrossrefLink" href="#target_note_LCL336_484_1" title="Click to highlight in text"><sup class="lineRef">1</sup><span class="italic">Most Edd. delete</span> vel <span class="italic">which as it stands is meaningless. Marx suggests that</span> leviter <span class="italic">should be read instead.</span></a></li><script type="text/javascript">document.getElementById('note_LCL336_484_1').style.display = "none";</script><li class="note" id="note_LCL336_484_2"><a class="footnoteCrossrefLink" href="#target_note_LCL336_484_2" title="Click to highlight in text"><sup class="lineRef">2</sup><span class="italic">Marx would add:</span> solidissima neque inter.</a></li><script type="text/javascript">document.getElementById('note_LCL336_484_2').style.display = "none";</script><li class="note" id="note_LCL336_484_a"><a class="footnoteCrossrefLink" href="#target_note_LCL336_484_a" title="Click to highlight in text"><sup class="lineRef">a</sup>For the meaning of hebetiora and an explanation of the description, see Appendix, p. 597, esp. note <span class="italic">d.</span></a></li><script type="text/javascript">document.getElementById('note_LCL336_484_a').style.display = "none";</script></ul></section></notes></section>