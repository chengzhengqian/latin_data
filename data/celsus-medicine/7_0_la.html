<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

dolores et morborum varia genera nascantur, neminem
putant his adhibere posse remedia, qui ipsas ignoret. Ergo necessarium esse incidere corpora mortuorum, eorumque viscera atque intestina scrutari;
longeque optime fecisse Herophilum et Erasistratum,
qui nocentes homines a regibus ex carcere
<span class="br"></span><span class="lineNumber">24</span><span class="br"></span>acceptos vivos inciderint, considerarintque etiamnum spiritu remanente ea, quae natura ante clausisset, eorumque positum, colorem, figuram, magnitudinem, ordinem, duritiem, mollitiem, levorem, contactum, processus deinde singulorum et recessus, et sive quid inseritur alteri, sive quid partem alterius in se
<span class="br"></span><span class="lineNumber">25</span><span class="br"></span>recipit: neque enim, cum dolor intus incidit, scire quid doleat eum, qui, qua parte quodque viscus intestinumve sit, non cognoverit neque curari id, quod aegrum est, posse ab eo, qui quid sit ignoret; et cum per volnus alicuius viscera patefacta sunt, eum, qui sanae cuiusque colorem partis ignoret,
<span class="br"></span><span class="lineNumber">26</span><span class="br"></span>nescire quid integrum, quid corruptum sit; ita ne succurrere quidem posse corruptis. Aptiusque extrinsecus
inponi remedia conpertis interiorum et sedibus et figuris cognitaque eorum magnitudine; similesque omnia, quae posita supra<a class="footnoteLink" href="#note_LCL292_14_1" id="target_note_LCL292_14_1"><sup>1</sup></a> sunt, rationes habere. Neque esse crudele, sicut plerique proponunt,
hominum nocentium et horum quoque paucorum suppliciis remedia populis innocentibus saeculorum omnium quaeri.</p>
<span class="br"></span><span class="lineNumber">27</span><span class="br"></span><p>Contra ii, qui se Empiricos ab experientia nominant, evidentes quidem causas ut necessarias

</p></section><notes><section class="footnotes"><ul><li class="note" id="note_LCL292_14_1"><a class="footnoteCrossrefLink" href="#target_note_LCL292_14_1" title="Click to highlight in text"><sup class="lineRef">1</sup>supra <span class="italic">added by Marx.</span></a></li><script type="text/javascript">document.getElementById('note_LCL292_14_1').style.display = "none";</script></ul></section></notes></section>