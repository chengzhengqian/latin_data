<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

profusione vel fortuita vel etiam petita summoventur.
Si capitis ac frontis dolores ex vento vel frigore aut aestu sunt, gravedine et sternumentis finiuntur.</p>
<span class="br"></span><span class="lineNumber">19</span><span class="br"></span><p>Febrem autem ardentem, quam Graeci causoden vocant, subitus horror exsolvit. Si in febre aures obtunsae sunt, si sanguis naribus fluxit, aut venter resolutus est, illud malum desinit ex toto. Nihil plus adversus surditatem quam biliosa alvus potest.
<span class="br"></span><span class="lineNumber">20</span><span class="br"></span>Quibus in fistula urinae veluti minutiores abscessus, quos φύματα vocant, esse coeperunt, iis, ubi pus ea parte profluxit, sanitas redditur.</p>
<p>. . .<a class="footnoteLink" href="#note_LCL292_140_1" id="target_note_LCL292_140_1"><sup>1</sup></a> Ex quibus cum pleraque per se proveniant, scire licet inter ea quoque, quae ars adhibet, naturam plurimum posse.</p>
<span class="br"></span><span class="lineNumber">21</span><span class="br"></span><p>Contra si vesica<a class="footnoteLink" href="#note_LCL292_140_2" id="target_note_LCL292_140_2"><sup>2</sup></a> cum febre continenti dolet, neque venter<a class="footnoteLink" href="#note_LCL292_140_3" id="target_note_LCL292_140_3"><sup>3</sup></a> quicquam reddit, malum atque mortiferum est; maximeque id periculum est pueris a septimo anno ad quartum decimum.</p>
<span class="br"></span><span class="lineNumber">22</span><span class="br"></span><p>In pulmonis morbo, si sputum primis diebus non fuit, deinde a septimo die coepit et ultra septimum mansit, periculosum est; quantoque magis mixtos neque inter se diductos colores habet, tanto deterius. Et tamen nihil peius est quam sincerum id edi, sive rufum est sive cruentum sive album sive glutinosum





</p></section><notes><section class="footnotes"><ul><li class="note" id="note_LCL292_140_1"><a class="footnoteCrossrefLink" href="#target_note_LCL292_140_1" title="Click to highlight in text"><sup class="lineRef">1</sup><span class="italic">Marx proposes to fill the lacuna:</span> Haec sunt signa in quoque morbis genere propria quibus spes salutis ostenditur: “<span class="italic">These are the special signs in each kind of disease which hold out hope of recovery.</span>”</a></li><script type="text/javascript">document.getElementById('note_LCL292_140_1').style.display = "none";</script><li class="note" id="note_LCL292_140_2"><a class="footnoteCrossrefLink" href="#target_note_LCL292_140_2" title="Click to highlight in text"><sup class="lineRef">2</sup><span class="italic">So Pantenus, followed by v. d. Linden for the</span> sive caput <span class="italic">of MSS.</span></a></li><script type="text/javascript">document.getElementById('note_LCL292_140_2').style.display = "none";</script><li class="note" id="note_LCL292_140_3"><a class="footnoteCrossrefLink" href="#target_note_LCL292_140_3" title="Click to highlight in text"><sup class="lineRef">3</sup>venter <span class="italic">added by Targa.</span></a></li><script type="text/javascript">document.getElementById('note_LCL292_140_3').style.display = "none";</script></ul></section></notes></section>