<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
lacte debet infundi, vel aqua, in qua rosa decocta sit, suco aut herbae sanguinalis aut acaciae adiecto. <span class="br"></span><span class="lineNumber">B</span><span class="br"></span> Quod si super ulcera caro increvit, eaque mali odoris saniem fundit, aqua tepida elui debet, tum infundi id, quod ex ture et aerugine et aceto et melle fit, aut mel cum aerugine incoctum. Squama quoque aeris cum sandaraca contrita per fistulam recte instillatur.</p>
<span class="br"></span><span class="lineNumber">5</span><span class="br"></span><p>Ubi vero vermes orti sunt, si iuxta sunt, protrahendi oriculario specillo sunt; si longius, medicamentis enecandi, cavendumque ne postea nascantur. Ad utrumque proficit album veratrum cum aceto contritum. Elui quoque aurem oportet vino, in quo marrubium decoctum sit. Emortui sub his vermes in primam partem auris provocabuntur, unde educi facillime possunt.</p>
<span class="br"></span><span class="lineNumber">6</span><span class="br"></span><p>Sin foramen auris conpressum est, et intus crassa sanies subest, mel quam optimum addendum est. Si id parum proficit, mellis cyatho et dimidio aeruginis rasae P. ∗ II adiciendum est incoquendumque, et eo utendum. Iris quoque cum melle idem proficit. Item galbani P. ∗ II, murrae et fellis taurini, singulorum P. ∗ = =, vini quantum satis est ad murram diluendam.</p>
<span class="br"></span><span class="lineNumber">7</span><span class="br"></span><p>Ubi vero gravius aliquis audire coepit, quod maxime post longos capitis dolores evenire consuevit, in primis aurem ipsam considerare oportet: apparebit enim aut crusta, qualis super ulcera innascitur, aut 
</p></section><notes></notes></section>