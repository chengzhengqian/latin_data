<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
quia cum recens incidit, medicamentis quoque saepe discutitur: sed ubi vetustior facta est, manus curationem desiderat, quae inter subtilissimas haberi potest. De qua antequam dico, paucis ante ipsius oculi natura indicanda est. Cuius cognitio cum ad plura loca pertineat, tum vel praecipue ad hunc pertinet. Is igitur summas habet duas tunicas, ex quibus superior a Graecis ceratoides vocatur. Ea, qua parte alba est, satis crassa; pupillae loco <span class="br"></span><span class="lineNumber">B</span><span class="br"></span> extenuatur. Huic inferior adiuncta est, media parte, qua pupilla est, modico foramine concava; circa tenuis, ulterioribus partibus ipsa quoque plenior, quae chorioides a Graecis nominatur. Hae duae tunicae, cum interiora oculi cingant, rursus sub his coeunt, extenuataeque et in unum coactae per foramen, quod inter ossa est, ad membranam cerebri perveniunt eique inhaerescunt. Sub his autem, qua parte pupilla est, locus vacuus est; deinde infra rursus tenuissima tunica, quam Herophilus <span class="br"></span><span class="lineNumber">C</span><span class="br"></span> arachnoidem nominavit. Ea media subsidit . . .<a class="footnoteLink" href="#note_LCL336_346_1" id="target_note_LCL336_346_1"><sup>1</sup></a> eoque cavo continet quiddam, quod a vitri similitudine hyaloides Graeci vocant. Id neque liquidum neque aridum est, sed quasi concretus umor, ex cuius colore pupillae color vel niger est vel caesius, cum summa tunica tota alba sit: id autem superveniens
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_346_1"><a class="footnoteCrossrefLink" href="#target_note_LCL336_346_1" title="Click to highlight in text"><sup class="lineRef">1</sup><span class="italic">This text is kept by Daremberg, but Marx thinks there is a considerable lacuna after</span> subsidit <span class="italic">and suggests</span> reliquis partibus oculi cavum aeque comprehendit.</a></li><script type="text/javascript">document.getElementById('note_LCL336_346_1').style.display = "none";</script><li class="note" id="note_LCL336_346_a"><a class="footnoteCrossrefLink" href="#target_note_LCL336_346_a" title="Click to highlight in text"><sup class="lineRef">a</sup>When he speaks of the ceratoides (tunic) Celsus includes both the cornea (the horn-like coat of the eye, κερατοειδὴς χιτών) and the sclerotic coat (σκληροειδὴς χιτών) which is hard in character. Later these were distinguished.</a></li><script type="text/javascript">document.getElementById('note_LCL336_346_a').style.display = "none";</script><li class="note" id="note_LCL336_346_b"><a class="footnoteCrossrefLink" href="#target_note_LCL336_346_b" title="Click to highlight in text"><sup class="lineRef">b</sup>χοριοειδὴς ὑμήν (the chorioid membrane), which like the foetal chorion, contains very numerous blood vessels.</a></li><script type="text/javascript">document.getElementById('note_LCL336_346_b').style.display = "none";</script></ul></section></notes></section>