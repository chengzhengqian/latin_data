<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
locus est, quod leniter reprimat; si nervosus aut musculosus, quod emolliat.</p>
<span class="br"></span><span class="lineNumber">24</span><span class="br"></span><p>Fascia vero ad vulnus deligandum lintea aptissima est eaque lata esse debet, ut semel iniecta non vulnus tantum sed paululum utrimque etiam oras eius conprehendat. Si ab altera parte caro magis recessit, ab ea melius adtrahitur; si aeque ab utraque, transversa conprehendere oras debet; aut si id vulneris ratio non patitur, media primum inicienda <span class="br"></span><span class="lineNumber">B</span><span class="br"></span> est, ut tum in utramque partem ducatur. Sic autem deliganda est, ut et contineat neque adstringat. Quod non continetur, elabitur: quod nimis adstrictum est, cancro periclitabitur. Hieme saepius fascia circumire debet, aestate quotiens necesse est; tum extrema pars eius inferioribus acu adsuenda est: nam nodus ulcus laedit, nisi tamen longe est.</p>
<p><span class="br"></span><span class="lineNumber">C</span><span class="br"></span> Illo neminem decipi decet, ut propriam viscerum curationem requirat: de quibus supra (IV. 14 <span class="italic">seqq.</span>) posui. Nam plaga ipsa curanda extrinsecus vel sutura vel alio medicinae genere est: in visceribus nihil movendum est, nisi ut, si quid ex iocinere aut liene aut pulmone dumtaxat extremo dependet, praecidatur. Alioqui volnus interius ea victus ratio eaque medicamenta sanabunt, quae cuique visceri convenire superiore libro (IV. 14 <span class="italic">seqq</span>.) posui.</p>
<span class="br"></span><span class="lineNumber">25</span><span class="br"></span><p>His ita primo die ordinatis, homo lecto conlocandus <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_88_a"><a class="footnoteCrossrefLink" href="#target_note_LCL304_88_a" title="Click to highlight in text"><sup class="lineRef">a</sup>VIII. 10. 1 F. Hippocrates III. 105 (<span class="italic">Fractures</span> IV.).</a></li><script type="text/javascript">document.getElementById('note_LCL304_88_a').style.display = "none";</script><li class="note" id="note_LCL304_88_b"><a class="footnoteCrossrefLink" href="#target_note_LCL304_88_b" title="Click to highlight in text"><sup class="lineRef">b</sup>V. 26. 8â€“19; for <span class="italic">viscera</span> see vol. I. p. 356.</a></li><script type="text/javascript">document.getElementById('note_LCL304_88_b').style.display = "none";</script><li class="note" id="note_LCL304_88_c"><a class="footnoteCrossrefLink" href="#target_note_LCL304_88_c" title="Click to highlight in text"><sup class="lineRef">c</sup>IV. 14.-17.-V. 23. 1 A, 25. 6, 7.</a></li><script type="text/javascript">document.getElementById('note_LCL304_88_c').style.display = "none";</script></ul></section></notes></section>