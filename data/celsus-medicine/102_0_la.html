<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
ex sue ungulae, rostra, aures, volvae sterilesque; ex holeribus intubus, lactuca, pastinaca, cucurbita elixa, siser; ex pomis cerasium, morum, sorbum, pirum fragile, quale Crustuminum vel Mevianum est; item pira, quae reponuntur, Tarentina atque Signina, malum orbiculatum aut Scandianum vel Amerinum vel Cotoneum vel Punicum, uvae ex
<span class="br"></span><span class="lineNumber">3</span><span class="br"></span>olla; molle ovum, palmulae, nuclei pinei, oleae albae ex dura muria, eaedem aceto intinctae, vel nigrae, quae in arbore bene permaturuerunt, vel quae in passo defrutove servatae sunt; vinum austerum, licet etiam asperum sit, item resinatum; duri ex media materia pisces, ostrea, pectines, murices, purpurae, cocleae, cibi potionesque vel frigidae vel ferventes, apsinthium.</p>
<p><span class="bold">25.</span> Aliena vero stomacho sunt omnia tepida, omnia salsa, omnia iurulenta, omnia praedulcia, omnia pinguia, sorbitio, panis fermentatus, itemque vel ex milio vel ex hordeo, radices holerum, et quodcumque
holus ex oleo garove estur, mel, mulsum, defrutum, passum, lac, omnis caseus, uva recens, ficus et virides et aridae, legumina omnia, quaeque
<span class="br"></span><span class="lineNumber">2</span><span class="br"></span>inflare consuerunt; item thymum, nepeta, satureia, hysopum, nasturcium, lapatium, lapsanum, iuglandes. Ex his autem intellegi potest non, quicquid boni suci est, protinus stomacho convenire, neque, quicquid stomacho convenit, protinus boni suci esse.</p>
<p><span class="bold">26.</span> Inflant autem omnia fere legumina, omnia pinguia, omnia dulcia, omnia iurulenta, mustum,



</p></section><notes><section class="footnotes"><ul><li class="note" id="note_LCL292_204_a"><a class="footnoteCrossrefLink" href="#target_note_LCL292_204_a" title="Click to highlight in text"><sup class="lineRef">a</sup>Murex brandaris and Purpura haemostoma, univalve molluscs, the chief sources of the purple dye, were extensively consumed.</a></li><script type="text/javascript">document.getElementById('note_LCL292_204_a').style.display = "none";</script></ul></section></notes></section>