<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
intus feruntur, aliae multoque plures transversae; aliae simplices sunt, aliae duplices triplitesve ab uno ore intus orsae quae fiunt; aut etiam in plures sinus dividuntur; aliae rectae, aliae flexae et tortuosae <span class="br"></span><span class="lineNumber">B</span><span class="br"></span> sunt. Aliae intra carnem desinunt, aliae ad ossa aut cartilaginem penetrant aut, ubi neutrum horum subest, ad interiora perveniunt; aliae deinde facile, aliae cum difficultate curantur; atque etiam quaedam insanabiles reperiuntur.â€”Expedita curatio in fistula simplici recenti intra carnem, adiuvatque ipsum corpus, si iuvenile, si firmum est: inimica contraria his sunt; itemque si fistula os vel cartilaginem vel nervum vel musculos laesit; si articulum occupavit; si vel ad vessicam vel ad pulmonem vel ad vulvam vel ad grandes venas arteriasve vel ad inania, ut guttur, <span class="br"></span><span class="lineNumber">C</span><span class="br"></span> stomachum, thoracem, penetravit. Ad intestina quoque eam tendere semper periculosum, saepe pestiferum est. Quibus multum mali accedit, si corpus vel aegrum vel senile vel mali habitus est. Ante omnia autem demitti specillum in fistulam convenit, ut quo tendat at quam alte perveniat, scire possimus, simul etiam protinus umida an siccior sit; quod extracto specillo patet. Si vero os in vicino est, id quoque disci potest, iam necne eo fistula pervenerit; . . .<a class="footnoteLink" href="#note_LCL304_150_1" id="target_note_LCL304_150_1"><sup>1</sup></a> penetravit, quatenus nocuerit. <span class="br"></span><span class="lineNumber">D</span><span class="br"></span> Nam si molle est, quod ultimo specillo contingitur, intra carnem adhuc vitium est: si magis id renititur, ad os ventum est. Ibi deinde si labitur specillum, nondum caries est: si non labitur, sed aequali innititur, caries quidem, verum adhuc
 
</p></section><notes><section class="footnotes"><ul><li class="note" id="note_LCL304_150_1"><a class="footnoteCrossrefLink" href="#target_note_LCL304_150_1" title="Click to highlight in text"><sup class="lineRef">1</sup><span class="italic">Marx inserts</span> et si eo.</a></li><script type="text/javascript">document.getElementById('note_LCL304_150_1').style.display = "none";</script></ul></section></notes></section>