<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

falluntur, qui per omnia iucundam eius disciplinam esse concipiunt: is enim ulterioribus quidem diebus cubantis etiam luxuriae subscripsit, primis vero tortoris vicem exhibuit. Ego autem medicamentorum dari potiones et alvum duci non nisi raro debere concedo: non ideo tamen id agendum, ut aegri vires convellantur, existimo, quoniam ex inbecillitate
<span class="br"></span><span class="lineNumber">4</span><span class="br"></span>summum periculum est. Minui ergo tantum materiam superantem oportet, quae naturaliter digeritur, ubi nihil novi accedit. Itaque abstinendus a cibo primis diebus est; in luce habendus aeger, nisi infirmus, interdiu est, quoniam corpus ista quoque digerit, isque cubare quam maxime . . .<a class="footnoteLink" href="#note_LCL292_232_1" id="target_note_LCL292_232_1"><sup>1</sup></a> conclavi debet. Quod ad sitim vero somnumque pertinet, moderandum est, ut vigilet interdiu. Noctu, si fieri potest, conquiescat: ac neque potet,
<span class="br"></span><span class="lineNumber">5</span><span class="br"></span>neque nimium siti crucietur; os etiam eius elui potest, ubi et siccum est, et ipsi faetet, quamvis id tempus potioni aptum non est. Commodeque Erasistratus dixit saepe interiore parte umorem non requirente os et fauces requirere, neque ad rem male haberi aegrum pertinere. Ac primo quidem sic tenendus est.</p>
<span class="br"></span><span class="lineNumber">6</span><span class="br"></span><p>Optimum vero medicamentum eius est oportune cibus datus; qui quando primum dari debeat, quaeritur. Plerique ex antiquis tarde dabant, saepe quinto die, saepe sexto; et id fortasse vel in Asia vel in Aegypto caeli ratio patitur. Asclepiades ubi aegrum triduo per omnia fatigarat, quartum diem cibo destinabat. At Themison nuper, non




</p></section><notes><section class="footnotes"><ul><li class="note" id="note_LCL292_232_1"><a class="footnoteCrossrefLink" href="#target_note_LCL292_232_1" title="Click to highlight in text"><sup class="lineRef">1</sup><span class="italic">Marx refers to</span> I. <span class="bold">2</span>, 7, conclavi quam maxime et alto et lucido et spatioso. <span class="italic">Probably the same epithets have fallen out here.</span></a></li><script type="text/javascript">document.getElementById('note_LCL292_232_1').style.display = "none";</script></ul></section></notes></section>