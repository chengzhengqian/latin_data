<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
Non ita dolet, quia summo soluto deduci deorsum usque ad pubem manu potest; neque ideo sanguis profluet. Resoluta autem cutis rursus extenditur ultra glandem; tum multa frigida aqua fovetur, emplastrumque circa datur, quod valentem inflammationem reprimat. Proximisque diebus ei prope a fame victus sit, ne forte eam partem satietas excitet. Ubi iam sine inflammatione est, deligari debet a pube usque circulum; super glandem autem averso . . .<a class="footnoteLink" href="#note_LCL336_422_1" id="target_note_LCL336_422_1"><sup>1</sup></a> emplastro inposito induci. Sic enim fit, ut inferior pars glutinetur, superior ita sanescat, ne inhaereat.</p>
<span class="br"></span><span class="lineNumber">2</span><span class="br"></span><p>Contra si glans ita contecta est, ut nudari non possit, quod vitium Graeci phimosin appellant, aperienda est; quod hoc modo fit: subter a summa ora cutis inciditur recta linea usque ad frenum, atque ita superius tergus relaxatum cedere retro potest. Quod si parum sic profectum est, aut propter angustias aut propter duritiem tergoris, protinus triangula forma cutis ab inferiore parte excidenda est sic, ut vertex eius ad frenum, basis in tergore extremo sit. Tum superdanda linamenta sunt aliaque medicamenta, quae ad sanitatem perducant. Necessarium autem est, donec cicatrix sit, conquiescere: nam ambulatio adterendo ulcus sordidum reddit.</p>
<p>Infibulare quoque adulescentulos, interdum vocis, interdum valetudinis causa, quidam consueverunt; eius haec ratio est: cutis, quae super glandem est,
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_422_1"><a class="footnoteCrossrefLink" href="#target_note_LCL336_422_1" title="Click to highlight in text"><sup class="lineRef">1</sup><span class="italic">Marx inserts</span> specillo, <span class="italic">and suggests that the name of the plaster has fallen out.</span></a></li><script type="text/javascript">document.getElementById('note_LCL336_422_1').style.display = "none";</script><li class="note" id="note_LCL336_422_a"><a class="footnoteCrossrefLink" href="#target_note_LCL336_422_a" title="Click to highlight in text"><sup class="lineRef">a</sup>V. 28. 3 D and VI. 18. 2 A.</a></li><script type="text/javascript">document.getElementById('note_LCL336_422_a').style.display = "none";</script><li class="note" id="note_LCL336_422_b"><a class="footnoteCrossrefLink" href="#target_note_LCL336_422_b" title="Click to highlight in text"><sup class="lineRef">b</sup><span class="italic">i.e.</span> between the pubes and the corona.</a></li><script type="text/javascript">document.getElementById('note_LCL336_422_b').style.display = "none";</script><li class="note" id="note_LCL336_422_c"><a class="footnoteCrossrefLink" href="#target_note_LCL336_422_c" title="Click to highlight in text"><sup class="lineRef">c</sup>Covering the glans.</a></li><script type="text/javascript">document.getElementById('note_LCL336_422_c').style.display = "none";</script><li class="note inline" id="note_LCL336_422_d"><a class="footnoteCrossrefLink" href="#target_note_LCL336_422_d" title="Click to highlight in text"><sup class="lineRef">d</sup>II. 268, note <span class="italic">a</span>.</a></li><script type="text/javascript">document.getElementById('note_LCL336_422_d').style.display = "none";</script></ul></section></notes></section>