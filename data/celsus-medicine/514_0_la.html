<section class="div1 language" lang="la"><header><hgroup><h1>Celsus</h1></hgroup></header><section class="div2">
<p>11. Ac de fractis quidem ossibus hactenus dictum sit. Moventur autem ea sedibus suis duobus modis: nam modo quae iuncta sunt inter se dehiscunt, ut cum latum scapularum os ab umero recedit, et in brachio radius a cubito, et in crure tibia a sura; interdum [a saltu] calcis os a talo, quod raro tamen fit: modo articuli suis sedibus excidunt. Ante de prioribus dicam.</p>
<span class="br"></span><span class="lineNumber">2</span><span class="br"></span><p>Quorum ubi aliquid incidit, protinus is locus cavus est, depressusque digitus sinum invenit; deinde gravis inflammatio oritur, atque in talis praecipue: siquidem febres quoque et cancros et nervorum vel distentiones vel rigores, qui caput scapulis adnectunt, movere consuevit. Quorum vitandorum causa facienda eadem sunt, quae in ossibus omnibus laesis [aliquid ubi incidit, protinus is locus] proposita sunt (7. 4), ut dolor tumorque per ea tollantur. Nam diducta ossa numquam rursus inter se iunguntur, et ut aliquid decoris eo loco, sic nihil usus amittitur.</p>
<span class="br"></span><span class="lineNumber">3</span><span class="br"></span><p>Maxilla vero et vertebra omnesque articuli, cum validis nervis conprendantur, excidunt aut vi expulsi, aut aliquo casu nervis vel ruptis vel infirmatis, faciliusque in pueris et adulescentulis quam in robustioribus. Hique elabuntur in priorem . . .<a class="footnoteLink" href="#note_LCL336_558_1" id="target_note_LCL336_558_1"><sup>1</sup></a> in

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_558_1"><a class="footnoteCrossrefLink" href="#target_note_LCL336_558_1" title="Click to highlight in text"><sup class="lineRef">1</sup><span class="italic">Marx would add:</span> et in posteriorem, in interiorem.</a></li><script type="text/javascript">document.getElementById('note_LCL336_558_1').style.display = "none";</script><li class="note" id="note_LCL336_558_aa"><a class="footnoteCrossrefLink" href="#target_note_LCL336_558_aa" title="Click to highlight in text"><sup class="lineRef">a</sup>Chapters 11â€“24 deal with dislocations. Celsus does not use the technical term <span class="italic">membra luxata</span> for dislocated limbs, though this is found in earlier and later writers (cf. Cato, <span class="italic">R.R.</span> 157. 4, and Seneca, <span class="italic">Ep.</span> 104. 18). <span class="italic">Excidere</span> is the word generally used by Celsus to describe a dislocation, though <span class="italic">delabi</span> and <span class="italic">elabi</span> also occur. <span class="italic">Luxare</span> is found once in Celsus, cf. VII. 1. 1 and note. For the description of dislocations in Hippocrates, cf. III. pp. 212, 218, 344, 386 (<span class="italic">Joints</span>, VIII., IX., LXI, LXXIX.).</a></li><script type="text/javascript">document.getElementById('note_LCL336_558_aa').style.display = "none";</script></ul></section></notes></section>