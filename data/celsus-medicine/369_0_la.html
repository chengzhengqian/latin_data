<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
corruptum est excidendum, sic ut ex integro quoque paulum dematur; idque adurendum. Quotiens quid ustum est, hic quoque sequitur, ut inponenda lenticula sit; deinde ubi crustae exciderunt, ulcera <span class="br"></span><span class="lineNumber">B</span><span class="br"></span> sicut alia curentur. Ac si cancer ipsum colem occupavit, inspergenda aliqua sunt ex adurentibus, maximeque id, quod ex calce, chalcitide, auripigmento componitur. Si medicamenta vincuntur, hic quoque scalpello quicquid corruptum est, sic ut aliquid etiam integri trahat, praecidi debet. Illud quoque aeque perpetuum est, exciso cancro vulnus esse adurendum. Sed sive ex medicamentis sive ex ferro crustae occalluerunt, magnum periculum est, ne his decidentibus ex cole profusio sanguinis <span class="br"></span><span class="lineNumber">C</span><span class="br"></span> insequatur. Ergo longa quiete et inmobili paene corpore opus est, donec ex ipso crustae<a class="footnoteLink" href="#note_LCL304_276_1" id="target_note_LCL304_276_1"><sup>1</sup></a> leniter resolvantur. Ac si vel volens aliquis vel inprudens, dum ingreditur inmature, crustas diduxit, et fluvit sanguis frigida aqua adhibenda est. Si haec parum valet, decurrendum est ad medicamenta. quae sanguinem supprimunt. Si ne haec quidem succurrunt, aduri diligenter et timide debet, neque ullo postea motu dandus eidem periculo locus est.</p>
<span class="br"></span><span class="lineNumber">4</span><span class="br"></span><p>Nonnumquam etiam id genus ibi cancri, quod phagedaena a Graecis nominatur, oriri solet. In quo minime differendum sed protinus iisdem medicamentis et, si parum valent, ferro adurendum. Quaedam etiam nigrities est, quae non sentitur, sed
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_276_1"><a class="footnoteCrossrefLink" href="#target_note_LCL304_276_1" title="Click to highlight in text"><sup class="lineRef">1</sup>Crustae <span class="italic">so Targa for the</span> pure eae <span class="italic">or</span> cruste pure <span class="italic">of the MSS.</span></a></li><script type="text/javascript">document.getElementById('note_LCL304_276_1').style.display = "none";</script><li class="note" id="note_LCL304_276_a"><a class="footnoteCrossrefLink" href="#target_note_LCL304_276_a" title="Click to highlight in text"><sup class="lineRef">a</sup>V. 28. 3 B.</a></li><script type="text/javascript">document.getElementById('note_LCL304_276_a').style.display = "none";</script></ul></section></notes></section>