<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

appellant, tenuioris intestini morbus quem ileon nominant, levitas intestinorum, qui lienteria vocatur,
<span class="br"></span><span class="lineNumber">9</span><span class="br"></span>coxae dolores, morbi comitiales. Idemque tempus et diutinis malis fatigatos, et ab aestate tantum proxima pressos interemit, et alios novis morbis conficit; et quosdam longissimis inplicat, maximeque quartanis, quae per hiemem quoque exerceant. Nec aliud magis tempus pestilentiae patet, cuiuscumque ea generis est; quamvis variis rationibus nocet.</p>
<p>Hiemps autem capitis dolores, tussim et quicquid in faucibus in lateribus in visceribus mali contrahitur, inritat.</p>
<span class="br"></span><span class="lineNumber">10</span><span class="br"></span><p>Ex tempestatibus aquilo tussim movet, fauces exasperat, ventrem adstringit, urinam sup&lt;p&gt;rimit, horrores excitat, item dolores lateris et pectoris. Sanum tamen corpus spissat et mobilius atque
<span class="br"></span><span class="lineNumber">11</span><span class="br"></span>expeditius reddit. Auster aures hebetat, sensum tardat, capitis dolores movet, alvum solvit, totum corpus efficit hebes, umidum, languidum. Ceteri venti, quo vel huic vel illi propiores sunt, eo magis vicinos his illisve affectus faciunt. Denique omnis calor iecur et lienem inflat, mentem hebetat; ut
<span class="br"></span><span class="lineNumber">12</span><span class="br"></span>anima deficiat, ut sanguis prorumpat, efficit. Frigus modo nervorum distentionem, modo rigorem infert; illud spasmos, hoc tetanos Graece nominatur; nigritiem in ulceribus, horrores in febribus excitat. In siccitatibus acutae febres, lippitudines, tormina, urinae difficultas, articulorum dolores oriuntur; per imbres longae febres, alvi deiectiones, angina, cancri,



</p></section><notes></notes></section>