<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
quoque squamosa sed nigra; proceditque et late nec tarde; et minus errat in temporibus, quibus aut oritur aut desinit neque ex toto tollitur: nigrae <span class="br"></span><span class="lineNumber">C</span><span class="br"></span> cognomen est. Quartum genus est, quod curationem omnino non recipit, distans colore: nam subalbidum est et recenti cicatrici simile; squamulasque habet pallidas, quasdam subalbidas, quasdam lenticulae similes, quibus demptis nonnumquam profluit sanguis. Alioqui vero umor eius albidus est, cutis dura atque fissa est; proceditque latius. Haec vero omnia genera maxime oriuntur in pedibus et manibus; atque ungues quoque infestant. Medicamentum non aliud valentius est quam quod ad scabiem quoque pertinere sub auctore Protarcho retuli (28, 16 C). Serapion autem nitri P. <img alt="special character" src="/view/LCL304/figures/c0069-02.png"/> II, sulpuris P. <img alt="special character" src="/view/LCL304/figures/c0069-02.png"/> IIII excipiebat resina copiosa, eaque utebatur.</p>
<span class="br"></span><span class="lineNumber">18</span><span class="br"></span><p>Papularum vero duo genera sunt. Alterum est in quo per minimas pusulas cutis exasperatur et rubet leviterque roditur: medium habet pauxillo levius, tarde serpit. Idque vitium maxime rotundum incipit, eademque ratione in orbem procedit. Altera autem est, quam agrian [id est feram] Graeci appellant; in qua similiter quidem sed magis cutis exasperatur exulceraturque, ac vehementius et roditur et rubet et interdum etiam pilos remittit. <span class="br"></span><span class="lineNumber">B</span><span class="br"></span> Minus rotunda est, difficilius sanescit: nisi sublata est, in inpetiginem vertitur. Sed levis papula etiam, si ieiuna saliva cotidie defricatur, sanescit: maior commodissime murali herba tollitur, si sub ea detrita est. Ut vero ad composita medicamenta veniamus, idem illud Protarchi (28, 17 C) tanto valentius in his est, quanto minus in his viti est. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_170_a"><a class="footnoteCrossrefLink" href="#target_note_LCL304_170_a" title="Click to highlight in text"><sup class="lineRef">a</sup>The description here given by Celsus is approximately that of lichen circumscriptus and lichen anulatus.</a></li><script type="text/javascript">document.getElementById('note_LCL304_170_a').style.display = "none";</script></ul></section></notes></section>