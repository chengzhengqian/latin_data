<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
orae sunt, et, si quid scobis membranae insedit, colligendum. Ubi superiore parte sublata relicta inferior est, non orae tantum sed os quoque totum levandum est, ut sine noxa postea cutis increscat, quae aspero osse nascens protinus non <span class="br"></span><span class="lineNumber">10</span><span class="br"></span> sanitatem, sed novos dolores movet. Patefacto cerebro qua ratione agendum sit, dicam, cum ad fracta ossa venero (4. 8, 9). Si bassis aliqua servata est, superinponenda sunt medicamenta non pinguia, quae recentibus vulneribus accommodantur; supraque inponenda lana sucida oleo atque aceto madens. Ubi tempus processit, ab ipso osse caro increscit, eaque factum manu sinum complet. Si quod etiam os adustum est, a parte sana recedit, subitque inter integram atque emortuam partem caruncula, quae quod apscessit expellat; eaque fere, quia testa tenuis et angusta est, squama [id est lepis] a Graecis nominatur.</p>
<span class="br"></span><span class="lineNumber">11</span><span class="br"></span><p>Potest etiam evenire, ut ex ictu neque findatur os neque perfringatur, sed summum tamen collidatur exaspereturque; quod ubi incidit, radi et levari satis est. Haec quamvis maxime fiunt in capite, tamen ceteris quoque ossibus communia sunt, ut ubicumque idem incidit, eodem remedio sit utendum. At quae fracta, fissa, forata, collisa sunt, quasdam proprias in singulis generibus, quasdam communes in pluribus curationes requirunt; de quibus protinus dicam, initio ab eadem calvaria accepto.</p>
<p>4. Igitur ubi ea percussa, protinus requirendum <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_502_a"><a class="footnoteCrossrefLink" href="#target_note_LCL336_502_a" title="Click to highlight in text"><sup class="lineRef">a</sup><span class="italic">i.e.</span> the irregular cancellous bone of the diploe upon the outer aspect of the inner table.</a></li><script type="text/javascript">document.getElementById('note_LCL336_502_a').style.display = "none";</script><li class="note" id="note_LCL336_502_b"><a class="footnoteCrossrefLink" href="#target_note_LCL336_502_b" title="Click to highlight in text"><sup class="lineRef">b</sup>P. 509.</a></li><script type="text/javascript">document.getElementById('note_LCL336_502_b').style.display = "none";</script><li class="note" id="note_LCL336_502_c"><a class="footnoteCrossrefLink" href="#target_note_LCL336_502_c" title="Click to highlight in text"><sup class="lineRef">c</sup>λεπίς as in I. 168; II. 178.</a></li><script type="text/javascript">document.getElementById('note_LCL336_502_c').style.display = "none";</script></ul></section></notes></section>