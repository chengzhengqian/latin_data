<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
minuendus, lac potui dandum, ut acria quae laeserunt leniantur. Quod ad cataplasmata et medicamenta pertinet, is utendum, quae adversum inflammationem proposita sunt (6, 1 E—8 B. 26. 27). Atque hic quoque Nilei collyrium optimum est: si tamen carbunculus in exteriore palpebrae parte est, ad cataplasmata aptissimum est lini semen ex mulso coctum; aut si id non est, tritici farina eodem modo cocta.</p>
<span class="br"></span><span class="lineNumber">11</span><span class="br"></span><p>Pusulae quoque ex inflammatione interdum oriuntur. Quod si inter initia protinus incidit, magis etiam servanda sunt, quae de sanguine et quiete supra proposui (1 EF, 8 F): sin serius quam ut sanguis mitti possit, alvus tamen ducenda est; si id quoque aliqua res inhibet, utique victus ratio servanda est. Medicamentis autem huc quoque lenibus opus est, quale Nilei, quale Cleonis est.</p>
<span class="br"></span><span class="lineNumber">12</span><span class="br"></span><p>Id quoque, quod Philalethus vocatur, huc aptum est: murrae, papaveris lacrimae, singulorum P. ∗ I; plumbi eloti, terrae Samiae, quae aster vocatur, tracanti, singulorum P. ∗ IIII; stibis cocti, amuli, singulorum P. ∗ VI; spodi eloti, cerussae elotae, singulorum P. ∗ VIII. Quae aqua pluvia[ti]li excipiuntur. Usus collyrii vel ex ovo vel ex lacte est.</p>
<span class="br"></span><span class="lineNumber">13</span><span class="br"></span><p>Ex pusulis ulcera interdum fiunt; ea recentia aeque lenibus medicamentis nutrienda sunt, et iisdem fere, quae supra in pusulis posui (V. 28, 15 E).—Fit quoque proprie ad haec quod dia libanu vocatur. Habet aeris combusti et eloti, papaveris lacrimae frictae, <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_204_a"><a class="footnoteCrossrefLink" href="#target_note_LCL304_204_a" title="Click to highlight in text"><sup class="lineRef">a</sup>V. 6. 8 G, 9 A</a></li><script type="text/javascript">document.getElementById('note_LCL304_204_a').style.display = "none";</script><li class="note inline" id="note_LCL304_204_b"><a class="footnoteCrossrefLink" href="#target_note_LCL304_204_b" title="Click to highlight in text"><sup class="lineRef">b</sup>VI. 6. 2.</a></li><script type="text/javascript">document.getElementById('note_LCL304_204_b').style.display = "none";</script><li class="note" id="note_LCL304_204_c"><a class="footnoteCrossrefLink" href="#target_note_LCL304_204_c" title="Click to highlight in text"><sup class="lineRef">c</sup>Potter’s clay from Samos; it was stamped with a star.</a></li><script type="text/javascript">document.getElementById('note_LCL304_204_c').style.display = "none";</script><li class="note inline" id="note_LCL304_204_d"><a class="footnoteCrossrefLink" href="#target_note_LCL304_204_d" title="Click to highlight in text"><sup class="lineRef">d</sup>V. 28. 15 E.</a></li><script type="text/javascript">document.getElementById('note_LCL304_204_d').style.display = "none";</script><li class="note" id="note_LCL304_204_e"><a class="footnoteCrossrefLink" href="#target_note_LCL304_204_e" title="Click to highlight in text"><sup class="lineRef">e</sup>διὰ λιβάνου so called because it contained frankincense.</a></li><script type="text/javascript">document.getElementById('note_LCL304_204_e').style.display = "none";</script></ul></section></notes></section>