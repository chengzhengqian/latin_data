<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">

tamen ne id quidem perpetuum est: neque enim semper concoctionem res expectat. Ergo si ex superiore parte aliquis decidit, si contusus est, si ex aliquo subito casu sanguinem vomit, quamvis paulo ante sumpsit cibum, tamen protinus ei demenda materia est, ne, si subsederit, corpus adfligat; idemque etiam in aliis casibus repentinis, qui strangulabunt,
<span class="br"></span><span class="lineNumber">10</span><span class="br"></span>dictum erit. At si morbi ratio patietur, tum demum nulla cruditatis suspicione remanente id fiet; ideoque ei rei videtur aptissimus adversae valetudinis dies secundus aut tertius. Sed ut aliquando
etiam primo die sanguinem mittere necesse est, sic numquam utile post diem quartum est, cum iam spatio ipsa<a class="footnoteLink" href="#note_LCL292_160_1" id="target_note_LCL292_160_1"><sup>1</sup></a> materia et exhausta est et corpus conrupit, ut detractio inbecillum id facere
<span class="br"></span><span class="lineNumber">11</span><span class="br"></span>possit, non possit integrum. Quod si vehemens febris urget, in ipso impetu eius sanguinem mittere hominem iugulare est; expectanda ergo remissio est: si non decrescit, sed crescere desiit, neque speratur remissio, tum quoque, quamvis peior, sola
<span class="br"></span><span class="lineNumber">12</span><span class="br"></span>tamen occasio non omittenda est. Fere etiam ista medicina, ubi necessaria est, in biduum dividenda est: satius est enim in primo levare aegrum, deinde perpurgare, quam simul omni vi effusa fortasse praecipitare. Quod si in pure quoque aquaque, quae inter cutem est, ita respondet, quanto magis necesse est in sanguine respondeat. Mitti vero is debet, si totius corporis causa fit, ex brachio; si partis alicuius,




</p></section><notes><section class="footnotes"><ul><li class="note" id="note_LCL292_160_1"><a class="footnoteCrossrefLink" href="#target_note_LCL292_160_1" title="Click to highlight in text"><sup class="lineRef">1</sup><span class="italic">Daremberg</span> ipso <span class="italic">with one MS.</span></a></li><script type="text/javascript">document.getElementById('note_LCL292_160_1').style.display = "none";</script></ul></section></notes></section>