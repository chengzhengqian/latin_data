<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
autem cognovi, qui succisa lingua cum abunde super dentes eam promeret, non tamen loquendi facultatem consecutus est. Adeo in medicina, etiam ubi perpetuum est, quod fieri debet, non tamen perpetuum est id, quod sequi convenit.</p>
<span class="br"></span><span class="lineNumber">5</span><span class="br"></span><p>Sub lingua quoque interdum aliquid abscedit, quod fere consistit in tunica doloresque magnos movet.—Quo, si exiguum est, incidi semel satis est; si maius, summa cutis usque ad tunicam excidenda est; deinde utrimque orae hamulis excipiendae et tunica undique circumdato liberanda . . .<a class="footnoteLink" href="#note_LCL336_374_1" id="target_note_LCL336_374_1"><sup>1</sup></a> est, magna diligentia per omnem curationem habita, ne qua maior vena incidatur. <span class="br"></span><span class="lineNumber">6</span><span class="br"></span> Labra autem saepe finduntur eaque res habet cum dolore etiam hanc molestiam, quod sermo prohibetur; qui subinde eas rimas cum dolore diducendo sanguinem citat. Sed has, si in summo sunt, medicamentis curare commodius est, quae ad ulcera oris fiunt. Si vero altius descenderunt, necessarium est tenui ferramento adurere; quod spathae simile quasi transcurrere, non inprimi debet. Postea facienda eadem sunt, quae in auribus adustis exposita sunt (8).</p>
<p>13. At in cervice inter cutem et asperam arteriam tumor increscit: bronchocelen Graeci vocant; quo modo caro hebes, modo umor aliquis melli aquaeve
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_374_1"><a class="footnoteCrossrefLink" href="#target_note_LCL336_374_1" title="Click to highlight in text"><sup class="lineRef">1</sup><span class="italic">Marx supplies</span> ‘et tota eximenda’ <span class="italic">after</span> liberanda <span class="italic">and this is translated</span>.</a></li><script type="text/javascript">document.getElementById('note_LCL336_374_1').style.display = "none";</script><li class="note" id="note_LCL336_374_a"><a class="footnoteCrossrefLink" href="#target_note_LCL336_374_a" title="Click to highlight in text"><sup class="lineRef">a</sup>VII. 8. 2.</a></li><script type="text/javascript">document.getElementById('note_LCL336_374_a').style.display = "none";</script><li class="note" id="note_LCL336_374_b"><a class="footnoteCrossrefLink" href="#target_note_LCL336_374_b" title="Click to highlight in text"><sup class="lineRef">b</sup>Under the name bronchocele Celsus describes an enlargement of the thyroid gland consisting of dark red soft material, which may have undergone cystic degeneration into a honeylike liquid, and also a dermoid cyst of the neck containing hair and calcified material. The term βρογχοκήλη was defined by Galen, XIX. 443, who mentions topical applications for the condition several times, and is used by Paulus Aegineta, VI. 38. Hippocrates, <span class="italic">Epid</span>. VI. 3. 8 (Littrè, V. 296), uses γογγρώνη for the swelling on the trachea, popularly known as goître. This word is derived from <span class="italic">guttur</span>, cf. Juvenal, XIII. 162, <span class="italic">quis tumidum guttur miratur in Alpibus</span>, and this reference shows that the disease was well known in his day, but it was not until 1541 that Vesalius (<span class="italic">Fabrica</span>) first drew and described the thyroid gland.</a></li><script type="text/javascript">document.getElementById('note_LCL336_374_b').style.display = "none";</script></ul></section></notes></section>