<section class="div1 language" lang="la"><header><hgroup><h1>Celsus</h1></hgroup></header><section class="div2">
<p>9. Curta igitur in his tribus . . .<a class="footnoteLink" href="#note_LCL336_362_1" id="target_note_LCL336_362_1"><sup>1</sup></a> ac si qua parva sunt, curari possunt; si qua maiora sunt, aut non recipiunt curationem, aut ita per hanc ipsam deformantur, ut minus indecora ante fuerint. Atque in aure quidem et naribus deformitas sola timeri potest: in labris vero, si nimium contracta sunt, usui quoque necessario iactura fit, quia minus facile et cibus adsumitur et sermo explicatur. Neque enim creatur ibi corpus, sed ex vicino adducitur; quod in levi mutatione et nihil â€  eripere<a class="footnoteLink" href="#note_LCL336_362_2" id="target_note_LCL336_362_2"><sup>2</sup></a> et fallere <span class="br"></span><span class="lineNumber">2</span><span class="br"></span> oculum potest, in magna non potest. Neque senile autem corpus, neque quod mali habitus est, neque in quo difficulter ulcera sanescunt, huic medicinae idoneum est, quia nusquam celerius cancer occupat aut difficilius tollitur. Ratio curationis eiusmodi est: id, quod curtum est, in quadratum derigere; ab interioribus eius angulis lineas transversas incidere, quae citeriorem partem ab ulteriore ex toto deducant; deinde ea, quae sic resolvimus, in <span class="br"></span><span class="lineNumber">3</span><span class="br"></span> unum adducere. Si non satis iunguntur, ultra lineas, quas ante fecimus, alias duas lunatas et ad plagas conversas immittere, quibus summa tantum cutis diducatur: sic enim fit, ut facilius quod adducitur sequi possit; quod non est cogendum, sed ita adducendum, ut ex facili subsequatur et dimissum non multum recedat. Interdum tamen ab altera parte cutis . . .<a class="footnoteLink" href="#note_LCL336_362_3" id="target_note_LCL336_362_3"><sup>3</sup></a> aut omnino adducta deformem,


 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_362_1"><a class="footnoteCrossrefLink" href="#target_note_LCL336_362_1" title="Click to highlight in text"><sup class="lineRef">1</sup><span class="italic">Marx inserts</span> fiunt corporis partibus <span class="italic">after</span> tribus, <span class="italic">and this is translated</span>.</a></li><script type="text/javascript">document.getElementById('note_LCL336_362_1').style.display = "none";</script><li class="note" id="note_LCL336_362_2"><a class="footnoteCrossrefLink" href="#target_note_LCL336_362_2" title="Click to highlight in text"><sup class="lineRef">2</sup><span class="italic">Marx supplies</span> paene <span class="italic">after</span> eripere.</a></li><script type="text/javascript">document.getElementById('note_LCL336_362_2').style.display = "none";</script><li class="note" id="note_LCL336_362_3"><a class="footnoteCrossrefLink" href="#target_note_LCL336_362_3" title="Click to highlight in text"><sup class="lineRef">3</sup><span class="italic">Marx inserts</span> aut maximam partem <span class="italic">after</span> cutis <span class="italic">and this is translated</span>.</a></li><script type="text/javascript">document.getElementById('note_LCL336_362_3').style.display = "none";</script><li class="note" id="note_LCL336_362_a"><a class="footnoteCrossrefLink" href="#target_note_LCL336_362_a" title="Click to highlight in text"><sup class="lineRef">a</sup>See diagram, p. 652.</a></li><script type="text/javascript">document.getElementById('note_LCL336_362_a').style.display = "none";</script></ul></section></notes></section>