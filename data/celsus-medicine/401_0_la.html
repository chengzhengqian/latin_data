<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
urguet, et expectare tutissimum [facile] est, sicut evenit in is, quae et tarde crescunt et dolore non cruciant. In his ver expectandum est, aut si quid magis pressit, melior tamen autumnus est quam aestas aut hiemps, atque is ipse medius, iam fractis aestibus, nondum ortis frigoribus. Quo magis autem necessaria pars erit, quae tractabitur, hoc quoque maiori periculo subiecta est; et saepe, quo maior plaga facienda, eo magis haec temporis ratio servabitur.</p>
<span class="br"></span><span class="lineNumber">5</span><span class="br"></span><p>Ex curatione vero unguis, ut dixi (4 C), vitia nascuntur, quae ipsa aliis quoque de causis oriri solent. Interdum enim fit in angulo, parum ungue exciso vel aliter, tuberculum, quod palpebras parum deduci patitur: encanthis Graece nominatur. Excipi hamulo et circumcidi debet, hic quoque diligenter temperata manu, ne quod ex ipso angulo abscidat. Tum exiguum linamentum respergendum est vel cadmia vel atramento sutorio, inque eum angulum deductis palpebris inserendum, supraque eodem modo deligandum, proximisque diebus similiter nutriendum, tantum ut primis aqua egelida vel etiam frigida foveatur.</p>
<span class="br"></span><span class="lineNumber">6</span><span class="br"></span><p>Interdum inter se palpebrae coalescunt aperirique non potest oculis. Cui malo solet etiam illud accedere, ut palpebrae cum albo oculi cohaerescant, scilicet cum in utroque fuit ulcus neclegenter curatum: sanescendo enim, quod diduci potuit et debuit, glutinavit: ancyloblepharus<a class="footnoteLink" href="#note_LCL336_332_1" id="target_note_LCL336_332_1"><sup>1</sup></a> † sub utroque vitio Graeci vocant. Palpebrae tantum inter se cohaerentes
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL336_332_1"><a class="footnoteCrossrefLink" href="#target_note_LCL336_332_1" title="Click to highlight in text"><sup class="lineRef">1</sup><span class="italic">Marx inserts</span> laborantes <span class="italic">after</span> ancyloblepharus.</a></li><script type="text/javascript">document.getElementById('note_LCL336_332_1').style.display = "none";</script><li class="note" id="note_LCL336_332_a"><a class="footnoteCrossrefLink" href="#target_note_LCL336_332_a" title="Click to highlight in text"><sup class="lineRef">a</sup>ἐγκανθίς in the angle of the eye (κανθός).</a></li><script type="text/javascript">document.getElementById('note_LCL336_332_a').style.display = "none";</script><li class="note" id="note_LCL336_332_b"><a class="footnoteCrossrefLink" href="#target_note_LCL336_332_b" title="Click to highlight in text"><sup class="lineRef">b</sup>ἀγκυλοβλέφαροι, patients with contracted eyelids, cf. V. 18. 28, where the adjective ἀγκύλος is applied to contracted joints.</a></li><script type="text/javascript">document.getElementById('note_LCL336_332_b').style.display = "none";</script></ul></section></notes></section>