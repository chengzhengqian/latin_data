<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
manus imponere oportet supra summum ventrem, paulatimque deducere: invenietur enim mali locus, qui necesse est renitatur; et ex eo deliberari poterit, ducenda necne alvus sit. Illa communia sunt; calida cataplasmata admovere, eaque imponere a mammis usque ad inguina et spinam ac saepe mutare; brachia cruraque perfricare, demittere totum hominem in calido oleo: si dolor non quiescit, etiam in alvum ex parte inferiore tres aut quattuor cyathos calidi olei dare. Ubi per haec consecuti sumus, ut iam ex inferiore parte spiritus transmittatur, offerre potui mulsum tepidum non multum: nam ante magna cura vitandum est, ne quid bibat. Si id commode
<span class="br"></span><span class="lineNumber">4</span><span class="br"></span>cessit, adicere sorbitionem. Ubi dolor et febricula quierunt, tum demum uti cibo pleniore, sed neque inflante neque duro neque valido, ne intestina adhuc imbecilla laedantur: potui vero nihil . . .<a class="footnoteLink" href="#note_LCL292_428_1" id="target_note_LCL292_428_1"><sup>1</sup></a> praeterquam puram aquam. Nam sive quid vinulentum sive acidum est, id huic morbo alienum est. Ac postea quoque vitare oportet balneum, ambulationem, gestationem, ceterosque corporis motus: nam facile id malum redire consuevit, et, sive cum frigus subit sive aliqua iactatio, nisi bene iam confirmatis intestinis revertitur.</p>
<p><span class="bold">21</span> (XIV). Is autem morbus, qui in intestino pleniore est, in ea maxime parte est, quam caecam<a class="footnoteLink" href="#note_LCL292_428_2" id="target_note_LCL292_428_2"><sup>2</sup></a>
esse proposui (IV. 1, 8). Vehemens fit inflatio, vehementes dolores, dextra magis parte; intestinum, quod verti videtur<a class="footnoteLink" href="#note_LCL292_428_3" id="target_note_LCL292_428_3"><sup>3</sup></a> . . . prope spiritum elidit. In plerisque post frigora cruditatesque oritur, deinde



</p></section><notes><section class="footnotes"><ul><li class="note" id="note_LCL292_428_1"><a class="footnoteCrossrefLink" href="#target_note_LCL292_428_1" title="Click to highlight in text"><sup class="lineRef">1</sup><span class="italic">Marx inserts praestare after</span> nihil, <span class="italic">which is translated.</span></a></li><script type="text/javascript">document.getElementById('note_LCL292_428_1').style.display = "none";</script><li class="note" id="note_LCL292_428_2"><a class="footnoteCrossrefLink" href="#target_note_LCL292_428_2" title="Click to highlight in text"><sup class="lineRef">2</sup><span class="italic">So Caesar for the</span> quam certam <span class="italic">of the MSS.</span> qua caecum <span class="italic">v. d. Linden.</span></a></li><script type="text/javascript">document.getElementById('note_LCL292_428_2').style.display = "none";</script><li class="note" id="note_LCL292_428_3"><a class="footnoteCrossrefLink" href="#target_note_LCL292_428_3" title="Click to highlight in text"><sup class="lineRef">3</sup><span class="italic">Marx notes a lacuna here.</span></a></li><script type="text/javascript">document.getElementById('note_LCL292_428_3').style.display = "none";</script></ul></section></notes></section>