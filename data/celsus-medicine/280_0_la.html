<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
tutioris est, potest non pervetus, modice tamen <span class="br"></span><span class="lineNumber">C</span><span class="br"></span> datum, ad implendum quoque proficere. Si quid molliendum est, quod in nervosis locis musculosisque necessarium est, cerato quoque super vulnus utendum est. At si caro supercrevit, modice reprimit siccum linamentum, vehementius squama aeris. Si plus est, quod tolli opus est, adhibenda sunt etiamnum vehementiora, quae corpus exedunt. Cicatricem post omnia haec commode inducit Lycium ex passo aut lacte dilutum, vel etiam per se impositum siccum linamentum.</p>
<span class="br"></span><span class="lineNumber">31</span><span class="br"></span><p>Hic ordo felicis curationis est. Sed quaedam tamen periculosa incidere consuerunt: interdum enim vetustas ulcus occupat, induciturque ei callus, et circum orae crassae livent; post quae quicquid medicamentorum ingeritur, parum proficit; quod fere neglegenter curato ulceri supervenit. Interdum vel ex nimia inflammatione, vel ob aestus inmodicos, vel ob nimia frigora, vel quia nimis vulnus adstrictum est, vel quia corpus aut senile aut <span class="br"></span><span class="lineNumber">B</span><span class="br"></span> mali habitus est, cancer occupat. Id genus a Graecis diductum in species est, nostris vocabulis non est.</p>
<p>Omnis autem cancer non solum id corrumpit, quod occupavit, sed etiam serpit; deinde aliis aliisque signis discernitur. Nam modo super inflammationem rubor ulcus ambit, isque cum dolore procedit (erysipelas Graeci nominant); modo ulcus nigrum est, quia caro eius corrupta est, idque vehementius etiam putrescendo intenditur ubi vulnus umidum <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL304_98_a"><a class="footnoteCrossrefLink" href="#target_note_LCL304_98_a" title="Click to highlight in text"><sup class="lineRef">a</sup>V. 6–8.</a></li><script type="text/javascript">document.getElementById('note_LCL304_98_a').style.display = "none";</script><li class="note" id="note_LCL304_98_b"><a class="footnoteCrossrefLink" href="#target_note_LCL304_98_b" title="Click to highlight in text"><sup class="lineRef">b</sup>For the diseases referred to in sections 31 B–34, see Appendix, pp. 589 ff.</a></li><script type="text/javascript">document.getElementById('note_LCL304_98_b').style.display = "none";</script></ul></section></notes></section>