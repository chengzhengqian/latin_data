<section class="div1 language" lang="la"><header><hgroup><h1>Celsus</h1></hgroup></header><section class="div2"><p class="noindent">
in qua verbenae, de quibus supra (K) dixi, decoctae sint: quinto die idem faciendum, ferulaeque circumdandae. Cetera et ante et post eadem facienda, quae supra (1 K) scripsi.</p>
<p><span class="br"></span><span class="lineNumber">N</span><span class="br"></span> Solent tamen interdum transversa inter se ossa confervere, eoque et brevius membrum et indecorum fit; et si capita acutiora sunt, adsiduae punctiones sentiuntur. Ob quam causam frangi rursus ossa et derigi debent. Id hoc modo fit. Calida aqua multa membrum id fovetur, et ex cerato liquido perfricatur intenditurque. Et inter haec medicus pertractans ossa, ut adhuc tenero callo, manibus ea diducit, compellitque id, quod eminet, in suam sedem; et, si parum valuit, ab ea parte, in quam os se inclinat, ei involutam lana regulam obicit; atque ita deligando adsuescere iterum vetustae sedi cogit. Nonnumquam autem recte quidem ossa coierunt, superincrevit vero nimius <span class="br"></span><span class="lineNumber">O</span><span class="br"></span> callus, ideoque locus is intumuit. Quod ubi incidit, diu leviterque id membrum perfricandum est ex oleo et sale et nitro, multumque aqua calida salsa fovendum; et inponendum malagma quod digerat, adstrictiusque alligandum; holeribusque et praeterea vomitu utendum, per quae cum carne callus quoque extenuatur. Confertque aliquid eo sinapi quod cum ficu in alterum par membrum inpositum . . .<a class="footnoteLink" href="#note_LCL336_556_1" id="target_note_LCL336_556_1"><sup>1</sup></a> donec id paulum erodat eoque evocet materiam. Ubi his tumor extenuatus est, rursus ad ordinem vitae revertendum est.</p>
</section><notes><section class="footnotes"><ul><li class="note" id="note_LCL336_556_1"><a class="footnoteCrossrefLink" href="#target_note_LCL336_556_1" title="Click to highlight in text"><sup class="lineRef">1</sup><span class="italic">Marx supplies</span> deligatur.</a></li><script type="text/javascript">document.getElementById('note_LCL336_556_1').style.display = "none";</script></ul></section></notes></section>