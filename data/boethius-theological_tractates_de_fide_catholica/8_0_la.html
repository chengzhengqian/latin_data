<section class="div1 language" lang="la"><header><hgroup><h1>Boethius</h1></hgroup></header>
<p>Atque iam in ultimis temporibus non prophetas <span class="br"></span><span class="lineNumber">195</span><span class="br"></span> neque alios sibi placitos sed ipsum unigenitum suum deus per virginem nasci constituit, ut humana salus quae per primi hominis inoboedientiam deperierat per hominem deum rursus repararetur et quia exstiterat mulier quae causam mortis prima viro <span class="br"></span><span class="lineNumber">200</span><span class="br"></span> suaserat, esset haec secunda mulier quae vitae causam humanis visceribus apportaret. Nec vile videatur quod dei filius ex virgine natus est, quoniam praeter naturae modum conceptus et editus est. Virgo itaque de spiritu sancto incarnatum dei filium <span class="br"></span><span class="lineNumber">205</span><span class="br"></span> concepit, virgo peperit, post eius editionem virgo permansit; atque hominis factus est idemque dei filius, ita ut in eo et divinae naturae radiaret splendor et humanae fragilitatis appareret assumptio. Sed huic tam sanae atque veracissimae fidei exstiterant <span class="br"></span><span class="lineNumber">210</span><span class="br"></span> multi qui diversa garrirent et praeter alios Nestorius et Eutyches repertores haereseos exstiterunt, quorum unus hominem solum, alter deum solum putavit asserere nec humanum corpus quod Christus induerat de humanae substantiae participatione venisse. Sed <span class="br"></span><span class="lineNumber">215</span><span class="br"></span> haec hactenus.</p>
<p>Crevit itaque secundum carnem Christus, baptizatus est, ut qui baptizandi formam erat ceteris tributurus, ipse primus quod docebat exciperet. Post baptismum vero elegit duodecim discipulos, quorum unus traditor <span class="br"></span><span class="lineNumber">220</span><span class="br"></span> eius fuit. Et quia sanam doctrinam Iudaeorum populus non ferebat, eum inlata manu crucis supplicio
</p><notes></notes></section>