<section class="div1 language" lang="la"><header><hgroup><h1>Boethius</h1></hgroup></header><p class="noindent">
<span class="br"></span><span class="lineNumber">250</span><span class="br"></span> et post consummationem saeculi resurrectura corpora nostra praeter corruptionem ad regna caelestia pollicetur, ita ut qui hic bene ipso donante vixerit, esset in illa resurrectione beatissimus, qui vero male, miser post munus resurrectionis adesset. Et hoc est <span class="br"></span><span class="lineNumber">255</span><span class="br"></span> principale religionis nostrae, ut credat non solum animas non perire, sed ipsa quoque corpora, quae mortis adventus resolverat, in statum pristinum futura de beatitudine reparari. Haec ergo ecclesia catholica per orbem diffusa tribus modis probatur <span class="br"></span><span class="lineNumber">260</span><span class="br"></span> exsistere: quidquid in ea tenetur, aut auctoritas est scripturarum aut traditio universalis aut certe propria et particularis instructio. Sed auctoritate tota constringitur, universali traditione maiorum nihilominus tota, privatis vero constitutionibus et propriis <span class="br"></span><span class="lineNumber">265</span><span class="br"></span> informationibus unaquaeque vel pro locorum varietate vel prout cuique bene visum est subsistit et regitur. Sola ergo nunc est fidelium exspectatio qua credimus affuturum finem mundi, omnia corruptibilia transitura, resurrecturos homines ad examen futuri iudicii, <span class="br"></span><span class="lineNumber">270</span><span class="br"></span> recepturos pro meritis singulos et in perpetuum atque in aeternum debitis finibus permansuros; solumque esse praemium beatitudinis contemplationem conditoris—tanta dumtaxat, quanta a creatura ad creatorem fieri potest,—ut ex eis reparato angelico numero superna illa civitas impleatur, ubi rex est <span class="br"></span><span class="lineNumber">275</span><span class="br"></span> virginis filius eritque gaudium sempiternum, delectatio, cibus, opus, laus perpetua creatoris.</p>
<notes></notes></section>