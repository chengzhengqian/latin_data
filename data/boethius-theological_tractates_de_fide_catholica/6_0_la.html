<section class="div1 language" lang="la"><header><hgroup><h1>Boethius</h1></hgroup></header><p class="noindent">
cum suis liberis atque his quae secum in arcam introduxerat <span class="br"></span><span class="lineNumber">135</span><span class="br"></span> interire permisit. Cur autem per arcae lignum voluerit iustos eripere, notum est divinarum scripturarum mentibus eruditis. Et quasi prima quaedam mundi aetas diluvio ultore transacta est.</p>
<p>Reparatur itaque humanum genus atque propriae <span class="br"></span><span class="lineNumber">140</span><span class="br"></span> naturae vitium, quod praevaricationis primus auctor infuderat, amplecti non destitit. Crevitque contumacia quam dudum diluvii unda puniverat et qui numerosam annorum seriem permissus fuerat vivere, in brevitate annorum humana aetas addicta est. <span class="br"></span><span class="lineNumber">145</span><span class="br"></span> Maluitque deus non iam diluvio punire genus humanum, sed eodem permanente eligere viros per quorum seriem aliqua generatio commearet, ex qua nobis filium proprium vestitum humano corpore mundi in fine concederet. Quorum primus est <span class="br"></span><span class="lineNumber">150</span><span class="br"></span> Abraham, qui cum esset aetate confectus eiusque uxor decrepita, in senectute sua repromissionis largitione habere filium meruerunt. Hic vocatus est Isaac atque ipse genuit Iacob. Idem quoque duodecim patriarchas non reputante deo in eorum <span class="br"></span><span class="lineNumber">155</span><span class="br"></span> numero quos more suo natura produxerat. Hic ergo Iacob cum filiis ac domo sua transigendi causa Aegyptum voluit habitare atque illic per annorum seriem multitudo concrescens coeperunt suspicioni esse<a class="footnoteLink" href="#note_LCL074_62_1" id="target_note_LCL074_62_1"><sup>1</sup></a> Aegyptiacis imperiis eosque Pharao magna <span class="br"></span><span class="lineNumber">160</span><span class="br"></span> ponderum mole premi decreverat et gravibus oneribus affligebat. Tandem deus Aegyptii regis dominationem despiciens diviso mari rubro, quod numquam





</p><notes><section class="footnotes"><ul><li class="note" id="note_LCL074_62_1"><a class="footnoteCrossrefLink" href="#target_note_LCL074_62_1" title="Click to highlight in text"><sup class="lineRef">1</sup>suspiciones <span class="italic">or</span> suspicione <span class="italic">or</span> suspicio <span class="italic">or</span> subici <span class="italic">the better <span class="sc">mss</span></span>.</a></li><script type="text/javascript">document.getElementById('note_LCL074_62_1').style.display = "none";</script></ul></section></notes></section>