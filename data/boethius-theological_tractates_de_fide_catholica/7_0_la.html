<section class="div1 language" lang="la"><header><hgroup><h1>Boethius</h1></hgroup></header><p class="noindent">

antea natura ulla cognoverat, suum transduxit exercitum auctore Moyse et Aaron. Postea igitur pro <span class="br"></span><span class="lineNumber">165</span><span class="br"></span> eorum egressione altis Aegyptus plagis vastata est, cum nollet dimittere populum. Transmisso itaque ut dictum est mari rubro venit per deserta eremi ad montem qui vocatur Sinai, ibique universorum conditor deus volens sacramenti futuri gratia populos <span class="br"></span><span class="lineNumber">170</span><span class="br"></span> erudire per Moysen data lege constituit, quemadmodum et sacrificiorum ritus et populorum mores instruerentur. Et cum multis annis multas quoque gentes per viam debellassent, venerunt tandem ad fluvium qui vocatur Iordanis duce iam Iesu Nave <span class="br"></span><span class="lineNumber">175</span><span class="br"></span> filio atque ad eorum transitum quemadmodum aquae maris rubri ita quoque Iordanis fluenta siccata sunt; perventumque est ad eam civitatem quae nunc Hierosolyma vocatur. Atque dum ibi dei populus moraretur, post iudices et prophetas reges instituti <span class="br"></span><span class="lineNumber">180</span><span class="br"></span> leguntur, quorum post Saulem primatum David de tribu Iuda legitur adeptus fuisse. Descendit itaque ab eo per singulas successiones regium stemma perductumque est usque ad Herodis tempora, qui primus ex gentilibus memoratis populis legitur <span class="br"></span><span class="lineNumber">185</span><span class="br"></span> imperasse. Sub quo exstitit beata virgo Maria quae de Davidica stirpe provenerat, quae humani generis genuit conditorem. Hoc autem ideo quia multis infectus criminibus mundus iacebat in morte, electa est una gens in qua dei mandata clarescerent, ibique <span class="br"></span><span class="lineNumber">190</span><span class="br"></span> missi prophetae sunt et alii sancti viri per quorum admonitionem ipse certe populus a tumore pervicaciae revocaretur. Illi vero eosdem occidentes in suae nequitiae perversitate manere voluerunt.</p>
<notes></notes></section>