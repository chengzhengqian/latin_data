<section class="div1 language" lang="la"><header><hgroup><h1>Boethius</h1></hgroup></header>
<h1><span class="ac">De Fide Catholica</span></h1>
<p>Christianam fidem novi ac veteris testamenti pandit auctoritas; et quamvis nomen ipsum Christi vetus intra semet continuerit instrumentum eumque semper signaverit affuturum quem credimus per parturm <span class="br"></span><span class="lineNumber">5</span><span class="br"></span> virginis iam venisse, tamen in orbem terrarum ab ipsius nostri salvatoris mirabili manasse probatur adventu.</p>
<p>Haec autem religio nostra, quae vocatur christiana atque catholica, his fundamentis principaliter nititur <span class="br"></span><span class="lineNumber">10</span><span class="br"></span> asserens: ex aeterno, id est ante mundi constitutionem, ante omne videlicet quod temporis potest retinere vocabulum, divinam patris et filii ac spiritus sancti exstitisse substantiam, ita ut deum dicat patrem, deum filium, deum spiritum sanctum, nec <span class="br"></span><span class="lineNumber">15</span><span class="br"></span> tamen tres deos sed unum: patrem itaque habere filium ex sua substantia genitum et sibi nota ratione coaeternum, quem filium eatenus confitetur, ut non sit idem qui pater est: neque patrem aliquando fuisse filium, ne rursus in infinitum humanus animus <span class="br"></span><span class="lineNumber">20</span><span class="br"></span> divinam progeniem cogitaret, neque filium in eadem



</p><notes></notes></section>