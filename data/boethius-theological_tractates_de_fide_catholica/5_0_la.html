<section class="div1 language" lang="la"><header><hgroup><h1>Boethius</h1></hgroup></header><p class="noindent">
atque animarum corruptio et mortis proveniret interitus primusque mortem in Abel filio suo meruit experiri, ut quanta esset poena quam ipse exceperit probaret in subole. Quod si ipse primus moreretur, <span class="br"></span><span class="lineNumber">110</span><span class="br"></span> nesciret quodam modo ac, si dici fas est, nec sentiret poenam suam, sed ideo expertus in altero est, ut quid sibi iure deberetur contemptor agnosceret et dum poenam mortis sustinet, ipsa exspectatione fortius torqueretur. Hoc autem praevaricationis <span class="br"></span><span class="lineNumber">115</span><span class="br"></span> malum, quod in posteros naturaliter primus homo transfuderat, quidam Pelagius non admittens proprii nominis haeresim dedicavit, quam catholica fides a consortio sui mox reppulisse probatur. Ab ipso itaque primo homine procedens humanum genus ac <span class="br"></span><span class="lineNumber">120</span><span class="br"></span> multiplici numerositate succrescens erupit in lites, commovit bella, occupavit terrenam miseriam quia<a class="footnoteLink" href="#note_LCL074_60_1" id="target_note_LCL074_60_1"><sup>1</sup></a> felicitatem paradisi in primo patre perdiderat. Nec tamen ex his defuerunt quos sibi conditor gratiae sequestraret eiusque placitis inservirent; quos licet <span class="br"></span><span class="lineNumber">125</span><span class="br"></span> meritum naturae damnaret, futuri tamen sacramenti et longe postmodum proferendi faciendo participes perditam voluit reparare naturam. Impletus est ergo mundus humano genere atque ingressus est homo vias suas qui malitia propriae contumaciae <span class="br"></span><span class="lineNumber">130</span><span class="br"></span> despexerat conditorem. Hinc volens deus per iustum potius hominem reparare genus humanum quam manere protervum, poenalem multitudinem effusa diluvii inundatione excepto Noe iusto homine

</p><notes><section class="footnotes"><ul><li class="note" id="note_LCL074_60_1"><a class="footnoteCrossrefLink" href="#target_note_LCL074_60_1" title="Click to highlight in text"><sup class="lineRef">1</sup>qui <span class="italic">or</span> quod <span class="italic"><span class="sc">mss</span></span>.</a></li><script type="text/javascript">document.getElementById('note_LCL074_60_1').style.display = "none";</script></ul></section></notes></section>