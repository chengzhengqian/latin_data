<section class="div1 language" lang="la"><header><hgroup><h1>Boethius</h1></hgroup></header><p class="noindent">
natura qua patri coaeternus est aliquando fieri patrem, ne rursus in infinitum divina progenies tenderetur: sanctum vero spiritum neque patrem esse neque filium atque ideo in illa natura nec <span class="br"></span><span class="lineNumber">25</span><span class="br"></span> genitum nec generantem sed a patre quoque procedentem vel filio; qui sit tamen processionis istius modus ita non possumus evidenter dicere, quemadmodum generationem filii ex paterna substantia non potest humanus animus aestimare. Haec autem ut <span class="br"></span><span class="lineNumber">30</span><span class="br"></span> credantur vetus ac nova informat instructio. De qua velut arce religionis nostrae multi diversa et humaniter atque ut ita dicam carnaliter sentientes adversa locuti sunt, ut Arrius qui licet deum dicat filium, minorem tamen patre multipliciter et extra <span class="br"></span><span class="lineNumber">35</span><span class="br"></span> patris substantiam confitetur. Sabelliani quoque non tres exsistentes personas sed unam ausi sunt affirmare, eundem dicentes patrem esse qui filius est eundemque filium qui pater est atque spiritum sanctum eundem esse qui pater et filius est; ac per <span class="br"></span><span class="lineNumber">40</span><span class="br"></span> hoc unam dicunt esse personam sub vocabulorum diversitate signatam.</p>
<p>Manichaei quoque qui duo principia sibi coaeterna et adversa profitentur, unigenitum dei esse non credunt. Indignum enim iudicant, si deus habere <span class="br"></span><span class="lineNumber">45</span><span class="br"></span> filium videatur, nihil aliud cogitantes nisi carnaliter, ut quia haec generatio duorum corporum commixtione procedit, illic quoque indignum esse intellectum huiusmodi applicare; quae res eos nec vetus facit



</p><notes></notes></section>