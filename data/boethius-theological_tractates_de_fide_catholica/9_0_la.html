<section class="div1 language" lang="la"><header><hgroup><h1>Boethius</h1></hgroup></header><p class="noindent">
peremerunt. Occiditur ergo Christus, iacet tribus diebus ac noctibus in sepulcro, resurgit a mortuis, sicut ante constitutionem mundi ipse cum <span class="br"></span><span class="lineNumber">225</span><span class="br"></span> patre decreverat, ascendit in caelos ubi, in eo quod dei filius est, numquam defuisse cognoscitur, ut assumptum hominem, quem diabolus non permiserat ad superna conscendere, secum dei filius caelesti habitationi sustolleret. Dat ergo formam discipulis <span class="br"></span><span class="lineNumber">230</span><span class="br"></span> suis baptizandi, docendi salutaria, efficientiam quoque miraculorum atque in universum mundum ad vitam praecipit introire, ut praedicatio salutaris non iam in una tantum gente sed orbi terrarum praedicaretur. Et quoniam humanum genus naturae merito, quam <span class="br"></span><span class="lineNumber">235</span><span class="br"></span> ex primo praevaricatore contraxerat, aeternae poenae iaculis fuerat vulneratum nec salutis suae erat idoneum, quod eam in parente perdiderat, medicinalia quaedam tribuit sacramenta, ut agnosceret aliud sibi deberi per naturae meritum, aliud per <span class="br"></span><span class="lineNumber">240</span><span class="br"></span> gratiae donum, ut natura nihil aliud nisi poenae summitteret, gratia vero, quae nullis meritis attributa est, quia nec gratia diceretur si meritis tribueretur, totum quod est salutis afferret.</p>
<p>Diffunditur ergo per mundum caelestis illa <span class="br"></span><span class="lineNumber">245</span><span class="br"></span> doctrina, adunantur populi, instituuntur ecclesiae, fit unum corpus quod mundi latitudinem occuparet, cuius caput Christus ascendit in caelos, ut necessario caput suum membra sequerentur. Haec itaque doctrina et praesentem vitam bonis informat operibus
</p><notes></notes></section>