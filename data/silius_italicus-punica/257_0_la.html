<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">agmina et oppositu membrorum sistere certat,</span><span class="linebreak"></span>
<span class="line">in praeceps magna propulsus mole ruentum</span><span class="linebreak"></span>
<span class="line">turbatis hauritur aquis fundoque volutus</span><span class="linebreak"></span>
<span class="line">Hadriaca iacuit sine nomine mortis harena.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">215</span><span class="br"></span>Ingens ferre mala et Fortunae subdere colla</span><span class="linebreak"></span>
<span class="line">nescius, adversa fronte incurrebat in arma</span><span class="linebreak"></span>
<span class="line">vincentum consul; pereundi Martius ardor</span><span class="linebreak"></span>
<span class="line">atque animos iam sola dabat fiducia mortis;</span><span class="linebreak"></span>
<span class="line">cum Viriathus agens telis, regnator Hiberae</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>magnanimus terrae, iuxta atque ante ora furentis</span><span class="linebreak"></span>
<span class="line">obtruncat Pauli fessum certaminis hostem.</span><span class="linebreak"></span>
<span class="line">heu dolor, heu lacrimae! Servilius, optima belli,</span><span class="linebreak"></span>
<span class="line">post Paulum belli pars optima, corruit ictu</span><span class="linebreak"></span>
<span class="line">barbarico magnamque cadens leto addidit uno</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>invidiam Cannis. tristem non pertulit iram</span><span class="linebreak"></span>
<span class="line">consul et, insani quamquam contraria venti</span><span class="linebreak"></span>
<span class="line">exarmat vis atque obtendit pulvere lucem,</span><span class="linebreak"></span>
<span class="line">squalentem rumpens ingestae torvus harenae</span><span class="linebreak"></span>
<span class="line">ingreditur nimbum ac Viriathum<a class="footnoteLink" href="#note_LCL278_66_1" id="target_note_LCL278_66_1"><sup>1</sup></a> moris Hiberi</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>carmina pulsata fundentem barbara caetra</span><span class="linebreak"></span>
<span class="line">invadit laevaeque fodit vitalia mammae.</span><span class="linebreak"></span>
<span class="line">hic fuit extremus caedum labor: addere bello</span><span class="linebreak"></span>
<span class="line">haud ultra licuit dextram, nec tanta relictum est</span><span class="linebreak"></span>
<span class="line">uti, Roma, tibi posthac ad proelia Paulo.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>saxum ingens, vasto libratum pondere, caeca</span><span class="linebreak"></span>
<span class="line">venit in ora manu et, perfractae cassidis aera</span><span class="linebreak"></span>
<span class="line">ossibus infodiens, complevit sanguine vultus.</span><span class="linebreak"></span>
<span class="line">inde pedem referens, labentia membra propinquo</span><span class="linebreak"></span>
<span class="line">imposuit scopulo atque, undanti vulnere anhelans,</span><span class="linebreak"></span>
</p></section><notes><section class="footnotes"><ul><li class="note" id="note_LCL278_66_1"><a class="footnoteCrossrefLink" href="#target_note_LCL278_66_1" title="Click to highlight in text"><sup class="lineRef">1</sup>Viriathum <span class="italic">Postgate</span>: ritu iam <span class="italic">edd.</span></a></li><script type="text/javascript">document.getElementById('note_LCL278_66_1').style.display = "none";</script></ul></section></notes></section>