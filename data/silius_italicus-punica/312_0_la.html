<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">miscebat primas acies, Latiaeque superbum</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>vitis adornabat dextram decus; hispida tellus</span><span class="linebreak"></span>
<span class="line">miserunt Calabri; Rudiae genuere vetustae;</span><span class="linebreak"></span>
<span class="line">nunc Rudiae solo memorabile nomen alumno.</span><span class="linebreak"></span>
<span class="line">is prima in pugna (vates ut Thracius olim,</span><span class="linebreak"></span>
<span class="line">infestam bello quateret cum Cyzicus Argo,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>spicula deposito Rhodopeia pectine torsit)</span><span class="linebreak"></span>
<span class="line">spectandum sese non parva strage virorum</span><span class="linebreak"></span>
<span class="line">fecerat, et dextrae gliscebat caedibus ardor.</span><span class="linebreak"></span>
<span class="line">advolat aeternum sperans fore pelleret Hostus</span><span class="linebreak"></span>
<span class="line">si tantam labem, ac perlibrat viribus hastam.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>risit nube sedens vani conamina coepti</span><span class="linebreak"></span>
<span class="line">et telum procul in ventos dimisit Apollo,</span><span class="linebreak"></span>
<span class="line">ac super his: “nimium es iuvenis nimiumque superbis:</span><span class="linebreak"></span>
<span class="line">sperato absistas. sacer hic ac magna sororum</span><span class="linebreak"></span>
<span class="line">Aonidum cura est et dignus Apolline vates.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>hic canet illustri primus bella Itala versu</span><span class="linebreak"></span>
<span class="line">attolletque duces caelo; resonare docebit</span><span class="linebreak"></span>
<span class="line">hic Latiis Helicona modis nec cedet honore</span><span class="linebreak"></span>
<span class="line">Ascraeo famave seni.” sic Phoebus, et Hosto</span><span class="linebreak"></span>
<span class="line">ultrix per geminum transcurrit tempus harundo.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>vertuntur iuvenis casu perculsa per agros</span><span class="linebreak"></span>
<span class="line">agmina, et effusae pariter dant terga catervae.</span><span class="linebreak"></span>
<span class="line">tum pater, audita nati nece turbidus irae,</span><span class="linebreak"></span>
<span class="line">barbaricum atque immane gemens, transfigit anhelum</span><span class="linebreak"></span>
<span class="line">pectus et ad manes urget vestigia nati.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">420</span><span class="br"></span>At Libyae ductor, Marcello fractus et acri</span><span class="linebreak"></span>
<span class="line">contusus pugna, campos damnarat et arma</span><span class="linebreak"></span>
</p></section><notes></notes></section>