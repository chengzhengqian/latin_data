<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">mutati fasces: iam bellum atque arma senatus</span><span class="linebreak"></span>
<span class="line">ex inconsulto posuit Tirynthius heros;</span><span class="linebreak"></span>
<span class="line">cumque alio tibi Flaminio sunt bella gerenda.</span><span class="linebreak"></span>
<span class="line">me tibi, ne dubites, summi matrona Tonantis</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>misit: ego Oenotris aeternum numen in oris</span><span class="linebreak"></span>
<span class="line">concelebror, vestri generata e sanguine Beli.</span><span class="linebreak"></span>
<span class="line">haud mora sit; rapido belli rape fulmina cursu,</span><span class="linebreak"></span>
<span class="line">celsus Iapygios ubi se Garganus in agros</span><span class="linebreak"></span>
<span class="line">explicat. haud longe tellus; huc dirige signa.”</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>dixit et in nubes humentia sustulit ora.</span><span class="linebreak"></span></p>
<p class="lineGroup"><span class="line indent1">Cui dux, promissae revirescens pignore laudis:</span><span class="linebreak"></span>
<span class="line">“nympha, decus generis, quo non sacratius ullum</span><span class="linebreak"></span>
<span class="line">numen,” ait, “nobis, felix oblata secundes.</span><span class="linebreak"></span>
<span class="line">ast ego te, compos pugnae, Carthaginis arce</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>marmoreis sistam templis iuxtaque dicabo</span><span class="linebreak"></span>
<span class="line">aequatam gemino simulacri munere Dido.”</span><span class="linebreak"></span>
<span class="line">haec fatus socios stimulat tumefactus ovantes:</span><span class="linebreak"></span>
<span class="line">“Pone graves curas tormentaque lenta sedendi,</span><span class="linebreak"></span>
<span class="line">fatalis Latio miles: placavimus iras</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>caelicolum; redeunt divi. finita maligno</span><span class="linebreak"></span>
<span class="line">hinc Fabio imperia et mutatos consule fasces</span><span class="linebreak"></span>
<span class="line">nuntio. nunc dextras mihi quisque atque illa referto,</span><span class="linebreak"></span>
<span class="line">quae Marte exclusus promittere magna solebas.</span><span class="linebreak"></span>
<span class="line">en, numen patrium spondet maiora peractis.</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>vellantur signa, ac diva ducente petamus</span><span class="linebreak"></span>
<span class="line">infaustum Phrygibus Diomedis nomine campum.”</span><span class="linebreak"></span></p>
</section><notes></notes></section>