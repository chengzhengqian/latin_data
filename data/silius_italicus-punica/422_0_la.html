<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ignis, et adiunget Latiis tua nomina fastis.”</span><span class="linebreak"></span>
<span class="line">sic vates, iuvenisque animum tam clara movebant</span><span class="linebreak"></span>
<span class="line">monstra, ncc a Pocnis ulli virtutis honores,</span><span class="linebreak"></span>
<span class="line">Hannibal ipse etiam iam iamque modestior armis.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">135</span><span class="br"></span>Aurora obscuri tergebat nubila caeli</span><span class="linebreak"></span>
<span class="line">vixque Atlantiadum rubefecerat ora sororum:</span><span class="linebreak"></span>
<span class="line">tendit in Ausonios et adhuc hostilia castra.</span><span class="linebreak"></span>
<span class="line">atque, ubi se vallo intulerat, ductorque benigno</span><span class="linebreak"></span>
<span class="line">accepit Latius vultu, rex talibus infit:</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>“caelestum monita et sacrae responsa parentis</span><span class="linebreak"></span>
<span class="line">disque tua, o Rutulum rector, gratissima virtus</span><span class="linebreak"></span>
<span class="line">avulsum Tyriis huc me duxere volentem.</span><span class="linebreak"></span>
<span class="line">si tibi non segnes tua contra fulmina saepe</span><span class="linebreak"></span>
<span class="line">visi stare sumus, dignam te, nate Tonantis,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>afferimus dextram. nec nos aut vana subegit</span><span class="linebreak"></span>
<span class="line">incertae mentis levitas et mobile pectus,</span><span class="linebreak"></span>
<span class="line">aut spes et laeti sectamur praemia Martis;</span><span class="linebreak"></span>
<span class="line">perfidiam fugio et periuram ab origine gentem.</span><span class="linebreak"></span>
<span class="line">tu, quando Herculeis finisti proelia metis,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>nunc ipsam belli nobiscum invade parentem.</span><span class="linebreak"></span>
<span class="line">ille tibi, qui iam gemino Laurentia lustro</span><span class="linebreak"></span>
<span class="line">possedit regna et scalas ad moenia Romae</span><span class="linebreak"></span>
<span class="line">admovet, in Libyam flammis ferroque trahendus.</span><span class="linebreak"></span></p>
<p class="lineGroup">
<span class="line indent1">Sic Nomadum ductor. tunc dextra Scipio dextram</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>amplexus: “si pulchra tibi Mavorte videtur,</span><span class="linebreak"></span>
<span class="line">pulchrior est gens nostra fide, dimitte bilingues</span><span class="linebreak"></span>
<span class="line">ex animo socios. magna hinc te praemia clarae</span><span class="linebreak"></span>
<span class="line">virtutis, Masinissa, manent; citiusque vel armis</span><span class="linebreak"></span>
</p></section><notes></notes></section>