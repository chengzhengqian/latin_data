<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">heu quaenam subitis horrescit turbida nimbis</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>tempestas, ruptoque polo micat igneus aether!</span><span class="linebreak"></span>
<span class="line">magna parant superi: tonat alti regia caeli,</span><span class="linebreak"></span>
<span class="line">bellantemque Iovem cerno.‚Äù venientia fata</span><span class="linebreak"></span>
<span class="line">scire ultra vetuit Iuno, fibraeque repente</span><span class="linebreak"></span>
<span class="line">conticuere. latent casus longique labores.</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Sic clausum linquens arcano pectore bellum</span><span class="linebreak"></span>
<span class="line">atque hominum finem Gades Calpenque secutus,</span><span class="linebreak"></span>
<span class="line">dum fert Herculeis Garamantica signa columnis,</span><span class="linebreak"></span>
<span class="line">occubuit saevo Tyrius certamine ductor.</span><span class="linebreak"></span></p>
<p class="lineGroup"><span class="line indent1">Interea rerum Hasdrubali traduntur habenae,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>occidui qui solis opes et vulgus Hiberum</span><span class="linebreak"></span>
<span class="line">Baeticolasque viros furiis agitabat iniquis.</span><span class="linebreak"></span>
<span class="line">tristia corda ducis, simul immedicabilis ira,</span><span class="linebreak"></span>
<span class="line">et fructus regni feritas erat; asper amore</span><span class="linebreak"></span>
<span class="line">sanguinis, et metui demens credebat honorem;</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>nec nota docilis poena satiare furores.</span><span class="linebreak"></span>
<span class="line">ore excellentem et spectatum fortibus ausis</span><span class="linebreak"></span>
<span class="line">antiqua de stirpe Tagum, superumque hominumque</span><span class="linebreak"></span>
<span class="line">immemor, erecto suffixum robore maestis</span><span class="linebreak"></span>
<span class="line">ostentabat ovans populis sine funere regem.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>auriferi Tagus ascito cognomine fontis</span><span class="linebreak"></span>
<span class="line">perque antra et ripas nymphis ululatus Hiberis,</span><span class="linebreak"></span>
<span class="line">Maeonium non ille vadum, non Lydia mallet</span><span class="linebreak"></span>
<span class="line">stagna sibi, nec qui riguo perfunditur auro</span><span class="linebreak"></span>
<span class="line">campum atque illatis Hermi flavescit harenis.</span><span class="linebreak"></span>
</p></section><notes></notes></section>