<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quid domus Hesperidum aut luci iuvere dearum,</span><span class="linebreak"></span>
<span class="line">fulvos aurifera servantes arbore ramos?</span><span class="linebreak"></span></p>
<p class="lineGroup"><span class="line indent1">Intumuit Trebia et stagnis se sustulit imis</span><span class="linebreak"></span>
<span class="line">iamque ferox totum propellit gurgite fontem</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>atque omnes torquet vires; furit unda sonoris</span><span class="linebreak"></span>
<span class="line">verticibus, sequiturque novus cum murmure torrens.</span><span class="linebreak"></span>
<span class="line">sensit et accensa ductor violentius ira:</span><span class="linebreak"></span>
<span class="line">“magnas, o Trebia, et meritas mihi, perfide, poenas</span><span class="linebreak"></span>
<span class="line">exsolves,” inquit: “lacerum per Gallica rivis</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>dispergam rura atque amnis tibi nomina demam;</span><span class="linebreak"></span>
<span class="line">quoque aperis te fonte, premam; nec tangere ripas</span><span class="linebreak"></span>
<span class="line">illabique Pado dabitur. quaenam ista repente</span><span class="linebreak"></span>
<span class="line">Sidonium, infelix, rabies te reddidit amnem?”</span><span class="linebreak"></span></p>
<p class="lineGroup"><span class="line indent1">Talia iactantem consurgens agger aquarum</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>impulit atque humeros curvato gurgite pressit.</span><span class="linebreak"></span>
<span class="line">arduus adversa mole incurrentibus undis</span><span class="linebreak"></span>
<span class="line">stat ductor clipeoque ruentem sustulit amnem.</span><span class="linebreak"></span>
<span class="line">necnon a tergo fluctus stridente procella</span><span class="linebreak"></span>
<span class="line">spumeus irrorat summas aspergine cristas.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>ire vadis stabilemque vetat defigere gressum</span><span class="linebreak"></span>
<span class="line">subducta tellure deus; percussaque longe</span><span class="linebreak"></span>
<span class="line">raucum saxa sonant; undaeque ad bella parentis</span><span class="linebreak"></span>
<span class="line">excitae pugnant, et ripas perdidit amnis.</span><span class="linebreak"></span>
<span class="line">tum madidos crines et glauca fronde revinctum</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>attollit cum voce caput: “poenasne superbas</span><span class="linebreak"></span>
<span class="line">insuper et nomen Trebiae delere minaris,</span><span class="linebreak"></span>
</p></section><notes></notes></section>