<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">insignis Trebiae complexum ingentibus ulnis</span><span class="linebreak"></span>
<span class="line">mersisti fundo luctantem vana tribunum.</span><span class="linebreak"></span>
<span class="line">at tu, qui gelidas Ticini primus ad undas</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Scipiadae patris tinxisti sanguine ferrum,</span><span class="linebreak"></span>
<span class="line">incepta exequere et nati mihi redde cruorem.</span><span class="linebreak"></span>
<span class="line">horrescamne ipsos, veniant si ad proelia, divos,</span><span class="linebreak"></span>
<span class="line">cum stetis, turmae, vidi contermina caelo</span><span class="linebreak"></span>
<span class="line">quas iuga calcantes summas volitare per Alpes,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>cum videam, quorum ferro manibusque capaces</span><span class="linebreak"></span>
<span class="line">arsere Argyripae campi? num segnior ibis</span><span class="linebreak"></span>
<span class="line">nunc mihi, qui primus torques in moenia telum</span><span class="linebreak"></span>
<span class="line">Dardana, nec nostrae facilis concedere laudi?</span><span class="linebreak"></span>
<span class="line">te vero, te, te exstimulem, qui, fulmina contra</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>et nimbos tonitrusque ac summi numinis iras</span><span class="linebreak"></span>
<span class="line">cum starem, perferre sonos ac vana iubebas</span><span class="linebreak"></span>
<span class="line">nubila et ante ducem Capitolia celsa petebas?</span><span class="linebreak"></span>
<span class="line">quid vos, quis claro deletum est Marte Saguntum,</span><span class="linebreak"></span>
<span class="line">exhorter, quos nobilitant primordia belli?</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>ut meque et vobis dignum, defendite, quaeso,</span><span class="linebreak"></span>
<span class="line">praeteritas dextra laudes. divum ipse favore</span><span class="linebreak"></span>
<span class="line">vincendoque senex patriam post trina labantem</span><span class="linebreak"></span>
<span class="line">lustra et non visos tam longa aetate penates</span><span class="linebreak"></span>
<span class="line">ac natum et fidae iam pridem coniugis ora,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>confisus vobis, repeto. non altera restat</span><span class="linebreak"></span>
<span class="line">iam Libyae, nec Dardaniis pugna altera restat.</span><span class="linebreak"></span>
<span class="line">certatus nobis hodie dominum accipit orbis.‚Äù</span><span class="linebreak"></span>
<span class="line">Hannibal haec; sed non patiens remorantia verba</span><span class="linebreak"></span>
</p></section><notes></notes></section>