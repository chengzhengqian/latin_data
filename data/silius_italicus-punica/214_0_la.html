<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">haec altas eboris decoravit honore curules</span><span class="linebreak"></span>
<span class="line">et princeps Tyrio vestem praetexuit ostro;</span><span class="linebreak"></span>
<span class="line">haec eadem pugnas accendere protulit aere.</span><span class="linebreak"></span>
<span class="line">his mixti Nepesina cohors Aequique Falisci,</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>quique tuos, Flavina, focos, Sabatia quique</span><span class="linebreak"></span>
<span class="line">stagna tenent Ciminique lacum, qui Sutria tecta</span><span class="linebreak"></span>
<span class="line">haud procul et sacrum Phoebo Soracte frequentant.</span><span class="linebreak"></span>
<span class="line">spicula bina gerunt; capiti cudone ferino</span><span class="linebreak"></span>
<span class="line">sat cautum; Lycios damnant hastilibus arcus.</span><span class="linebreak"></span>
<span class="line indent1"><span class="br"></span><span class="lineNumber">495</span><span class="br"></span>Hae bellare acies norant; at Marsica pubes</span><span class="linebreak"></span>
<span class="line">et bellare manu et chelydris cantare soporem</span><span class="linebreak"></span>
<span class="line">vipereumque herbis hebetare et carmine dentem.</span><span class="linebreak"></span>
<span class="line">Aeetae prolem, Angitiam mala gramina primam</span><span class="linebreak"></span>
<span class="line">monstravisse ferunt tactuque domare venena</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>et lunam excussisse polo, stridoribus amnes</span><span class="linebreak"></span>
<span class="line">frenantem, ac silvis montes nudasse vocatis.</span><span class="linebreak"></span>
<span class="line">sed populis nomen posuit metuentior hospes,</span><span class="linebreak"></span>
<span class="line">cum fugeret Phrygias trans aequora Marsya Crenas,</span><span class="linebreak"></span>
<span class="line">Mygdoniam Phoebi superatus pectine loton.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Marruvium, veteris celebratum nomine Marri,</span><span class="linebreak"></span>
<span class="line">urbibus est illis caput, interiorque per udos</span><span class="linebreak"></span>
<span class="line">Alba sedet campos pomisque rependit aristas.</span><span class="linebreak"></span>
<span class="line">cetera in obscuro famae et sine nomine vulgi</span><span class="linebreak"></span>
<span class="line">sed numero castella valent. coniungitur acer</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>Pelignus, gelidoque rapit Sulmone cohortes.</span><span class="linebreak"></span></p>
<p class="lineGroup"><span class="line indent1">Nec cedit studio Sidicinus sanguine miles,</span><span class="linebreak"></span>
<span class="line">quem genuere Cales: non parvus conditor urbi,</span><span class="linebreak"></span>
</p></section><notes></notes></section>