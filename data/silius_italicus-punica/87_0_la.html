<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">“hostem, miles, habes fractum ambustumque nivosis</span><span class="linebreak"></span>
<span class="line">cautibus atque aegre torpentia membra trahentem.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>en age, qui sacros montes rupesque profundas</span><span class="linebreak"></span>
<span class="line">transiluit, discat, quanto stat celsius arce</span><span class="linebreak"></span>
<span class="line">Herculea vallum, et maius sit, scandere colles,</span><span class="linebreak"></span>
<span class="line">an vestros rupisse globos. det inania famae,</span><span class="linebreak"></span>
<span class="line">dum magna fuso pugna retroque ruenti,</span><span class="linebreak"></span>
<span class="line">qua ventum est, obstent Alpes. super ardua ductum</span><span class="linebreak"></span>
<span class="line"><span class="br"></span><span class="lineNumber">76</span><span class="br"></span>huc egere dei, Latios ut sanguine fines</span><span class="linebreak"></span>
<span class="line">imbueret, tellusque hostilis conderet ossa.</span><span class="linebreak"></span>
<span class="line">scire libet, nova nunc nobis atque altera bellum</span><span class="linebreak"></span>
<span class="line">Carthago,anne eadem mittat,quae, mersa sub aequor,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Aegates inter vasto iacet obruta ponto.”</span><span class="linebreak"></span></p>
<p class="lineGroup"><span class="line indent1">Haec ait atque agmen Ticini flectit ad undas.</span><span class="linebreak"></span>
<span class="line">caeruleas Ticinus aquas et stagna vadoso</span><span class="linebreak"></span>
<span class="line">perspicuus servat turbari nescia fundo</span><span class="linebreak"></span>
<span class="line">ac nitidum viridi lente trahit amne liquorem.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>vix credas labi; ripis tam mitis opacis,</span><span class="linebreak"></span>
<span class="line">argutos inter volucrum certamine cantus,</span><span class="linebreak"></span>
<span class="line">somniferam ducit lucenti gurgite lympham.</span><span class="linebreak"></span></p>
<p class="lineGroup"><span class="line indent1">Iamque sub extremum noctis fugientibus umbris</span><span class="linebreak"></span>
<span class="line">lux aderat, Somnusque suas confecerat horas—explorare</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>locos consul collisque propinqui</span><span class="linebreak"></span>
<span class="line">ingenium, et campis quae sit natura, parabat.</span><span class="linebreak"></span>
<span class="line">par studium Poeno similesque in pectore curae.</span><span class="linebreak"></span>
<span class="line">ergo aderant, rapidis equitum comitantibus alis.</span><span class="linebreak"></span></p>
<p class="lineGroup"><span class="line indent1">Verum ubi commoto docuerunt pulvere nubes</span><span class="linebreak"></span>
</p></section><notes></notes></section>