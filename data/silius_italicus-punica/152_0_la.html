<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">300</span><span class="br"></span>percepit Tyrio et praesumpta piacula mortis.</span><span class="linebreak"></span>
<span class="line">nam, defecta viris et opes attrita, supinas</span><span class="linebreak"></span>
<span class="line">Africa tendebat palmas, cum sidere diro</span><span class="linebreak"></span>
<span class="line">misit Agenoreis ductorem animosa Therapne.</span><span class="linebreak"></span>
<span class="line">nulla viro species decorisque et frontis egenum</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>corpus; in exiguis vigor, admirabile, membris</span><span class="linebreak"></span>
<span class="line">vividus, et nisu magnos qui vinceret artus.</span><span class="linebreak"></span>
<span class="line">iam Martem regere atque astus adiungere ferro</span><span class="linebreak"></span>
<span class="line">et duris facilem per inhospita ducere vitam</span><span class="linebreak"></span>
<span class="line">haud isti, quem nunc penes est sollertia belli,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>cederet Hannibali. vellem hunc, o tristia nobis</span><span class="linebreak"></span>
<span class="line">Taygeta, hunc unum non durassetis opacis</span><span class="linebreak"></span>
<span class="line">Eurotae ripis! vidissem moenia flammis</span><span class="linebreak"></span>
<span class="line">Phoenissae ruere, aut certe non horrida fata</span><span class="linebreak"></span>
<span class="line">flevissem ducis et, nulla quos morte nec igni</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>exutos servans portabo in Tartara, luctus.</span><span class="linebreak"></span>
<span class="line">consertae campis acies, multusque per arva</span><span class="linebreak"></span>
<span class="line">fervebat Mavors; nec mens erat ulla sine ira.</span><span class="linebreak"></span>
<span class="line">hic inter medios memorandis Regulus ausis</span><span class="linebreak"></span>
<span class="line">laxabat ferro campum inque pericla ruebat</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>nec repetenda dabat letali vulnera dextra.</span><span class="linebreak"></span>
<span class="line">sic ubi nigrantem torquens stridentibus austris</span><span class="linebreak"></span>
<span class="line">portat turbo globum piceaque e nube ruinam</span><span class="linebreak"></span>
<span class="line">pendentem terris pariter pontoque minatur,</span><span class="linebreak"></span>
<span class="line">omnis et agricola et nemoroso vertice pastor</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>et pelago trepidat subductis navita velis.</span><span class="linebreak"></span>
<span class="line">at fraudem nectens, socios ubi concava saxa</span><span class="linebreak"></span>
<span class="line">claudebant, vertit subito certamina Graius</span><span class="linebreak"></span>
</p></section><notes></notes></section>