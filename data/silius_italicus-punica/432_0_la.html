<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">cernuus, ac pariter fusi, miserabile, campo</span><span class="linebreak"></span>
<span class="line">discordes sternuntur equi. quatit aequore aperto</span><span class="linebreak"></span>
<span class="line">lora suis victor, mediaque Pelorus harena</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>surgere nitentem fugiens Atlanta reliquit.</span><span class="linebreak"></span>
<span class="line">nec longum Cyrni defessos prendere currus.</span><span class="linebreak"></span>
<span class="line">hunc quoque, cunctantem et sero moderamina</span><span class="linebreak"></span></p>
<p class="lineGroup">
<span class="line indent1">equorum</span><span class="linebreak"></span>
<span class="line">discentem, rapido praetervolat incitus axe;</span><span class="linebreak"></span>
<span class="line"><span class="br"></span><span class="lineNumber">419</span><span class="br"></span>impellit currum clamor vocesque faventum.</span><span class="linebreak"></span>
<span class="line">iamque etiam dorso atque umeris trepidantis Hiberi</span><span class="linebreak"></span>
<span class="line">ora superposuit sonipes, flatusque vapore</span><span class="linebreak"></span>
<span class="line">terga premi et spumis auriga calescere sentit.</span><span class="linebreak"></span>
<span class="line">incubuit campo Durius misitque citatos</span><span class="linebreak"></span>
<span class="line">verbere quadrupedes, nec frustra: aequare videtur,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>aut etiam aequavit iuga praecedentia dexter.</span><span class="linebreak"></span>
<span class="line">attonitus tum spe tanta: “genitore, Pelore,</span><span class="linebreak"></span>
<span class="line">te Zephyro eductum nunc nunc ostendere tempus.</span><span class="linebreak"></span>
<span class="line">discant, qui pecudum ducunt ab origine nomen,</span><span class="linebreak"></span>
<span class="line">quantum divini praecellat seminis ortus.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>victor dona dabis statuesque altaria patri.”</span><span class="linebreak"></span>
<span class="line">et, ni successu nimio laetoque pavore</span><span class="linebreak"></span>
<span class="line">proditus elapso foret inter verba flagello,</span><span class="linebreak"></span>
<span class="line">forsan sacrasset Zephyro, quas voverat, aras.</span><span class="linebreak"></span>
<span class="line">tum vero infelix, veluti delapsa corona</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>victoris capiti foret, in se versus ab ira,</span><span class="linebreak"></span>
<span class="line">auratam medio discindit pectore vestem,</span><span class="linebreak"></span>
<span class="line">ac lacrimae simul et questus ad sidera fusi.</span><span class="linebreak"></span>
<span class="line">nec iam subducto parebat verbere currus.</span><span class="linebreak"></span>
<span class="line">pro stimulis dorso quatiuntur inania lora.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">440</span><span class="br"></span>Interea metis, certus iam laudis, agebat</span><span class="linebreak"></span>
<span class="line">sese Panchates et praemia prima petebat</span><span class="linebreak"></span>
</p></section><notes></notes></section>