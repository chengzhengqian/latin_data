<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">tertius abrupta vigil iret ad arma quiete.</span><span class="linebreak"></span>
<span class="line">vertit iter Daunique retro tellure relicta</span><span class="linebreak"></span>
<span class="line">Campanas remeat notus populator in oras.</span><span class="linebreak"></span>
<span class="line">hic vero, intravit postquam uberis arva Falerni—</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>dives ea et numquam tellus mentita colono—</span><span class="linebreak"></span>
<span class="line">addunt frugiferis inimica incendia ramis.</span><span class="linebreak"></span></p>
<p class="lineGroup"><span class="line indent1">Haud fas, Bacche, tuos tacitum tramittere honores,</span><span class="linebreak"></span>
<span class="line">quamquam magna incepta vocent. memorabere, sacri</span><span class="linebreak"></span>
<span class="line">largitor laticis, gravidae cui nectare vites</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>nullum dant prelis nomen praeferre Falernis.</span><span class="linebreak"></span>
<span class="line">Massica sulcabat meliore Falernus in aevo,</span><span class="linebreak"></span>
<span class="line">ensibus ignotis, senior iuga. pampinus umbras</span><span class="linebreak"></span>
<span class="line">nondum uvae virides nudo texebat in arvo,</span><span class="linebreak"></span>
<span class="line">pocula nec norant sucis mulcere Lyaei.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>fonte sitim et pura soliti defendere lympha.</span><span class="linebreak"></span>
<span class="line">attulit hospitio pergentem ad litora Calpes</span><span class="linebreak"></span>
<span class="line">extremumque diem pes dexter et hora Lyaeum,</span><span class="linebreak"></span>
<span class="line">nec pigitum parvosque lares humilisque subire</span><span class="linebreak"></span>
<span class="line">limina caelicolam tecti: cepere volentem</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>fumosi postes et ritu pauperis aevi</span><span class="linebreak"></span>
<span class="line">ante focos mensae; laetus nec senserat hospes</span><span class="linebreak"></span>
<span class="line">advenisse deum; sed enim de more parentum</span><span class="linebreak"></span>
<span class="line">grato cursabat studio instabatque senectae,</span><span class="linebreak"></span>
<span class="line">donec opes festas puris nunc poma canistris</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>composuit, nunc irriguis citus extulit hortis</span><span class="linebreak"></span>
<span class="line">rorantes humore dapes. tum lacte favisque</span><span class="linebreak"></span>
<span class="line">distinxit dulces epulas nulloque cruore</span><span class="linebreak"></span>
</p></section><notes></notes></section>