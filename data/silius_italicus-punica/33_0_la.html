<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">Hanc hasta totiens intrantem moenia Mopsus</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>non tulit et celsis senior Gortynia muris</span><span class="linebreak"></span>
<span class="line">tela sonante fugat nervo liquidasque per auras</span><span class="linebreak"></span>
<span class="line">dirigit aligero letalia vulnera ferro.</span><span class="linebreak"></span>
<span class="line">Cres erat, aerisonis Curetum advectus ab antris,</span><span class="linebreak"></span>
<span class="line">Dictaeos agitare puer levioribus annis</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>pennata saltus assuetus harundine Mopsus.</span><span class="linebreak"></span>
<span class="line">ille vagam caelo demisit saepe volucrem;</span><span class="linebreak"></span>
<span class="line">ille procul campo linquentem retia cervum</span><span class="linebreak"></span>
<span class="line">vulnere sistebat; rueretque inopina sub ictu</span><span class="linebreak"></span>
<span class="line">ante fera incauto, quam sibila poneret arcus.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>nec se tum pharetra iactavit iustius ulla,</span><span class="linebreak"></span>
<span class="line">Eois quamquam certet Gortyna sagittis.</span><span class="linebreak"></span>
<span class="line">verum ut, opum levior, venatu extendere vitam</span><span class="linebreak"></span>
<span class="line">abnuit, atque artae res exegere per aequor,</span><span class="linebreak"></span>
<span class="line">coniuge cum MeroÃ« natisque inglorius hospes</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>intrarat miseram, fato ducente, Saguntum.</span><span class="linebreak"></span>
<span class="line">coryti fratrum ex humeris calamique paterni</span><span class="linebreak"></span>
<span class="line">pendebant volucerque chalybs, Minoia tela.</span><span class="linebreak"></span>
<span class="line">hic, medius iuvenum, Massylae gentis in agmen</span><span class="linebreak"></span>
<span class="line">crebra Cydoneo fundebat spicula cornu.</span><span class="linebreak"></span>
<span class="line">iam Garamum audacemque Thyrum pariterque</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>ruentes</span><span class="linebreak"></span>
<span class="line">Gisgonem saevumque Bagam indignumque sagittae,</span><span class="linebreak"></span>
<span class="line">impubem malas, tam certae occurrere Lixum</span><span class="linebreak"></span>
<span class="line">fuderat et plena tractabat bella pharetra.</span><span class="linebreak"></span>
<span class="line">tum, vultum intendens telumque in virginis ora,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>desertum non grata Iovem per vota vocabat.</span><span class="linebreak"></span>
</p></section><notes></notes></section>