<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">bella neganda, viro si noscere fata daretur.</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>at princeps Poenis indicta more parentum</span><span class="linebreak"></span>
<span class="line">Appius astabat pugna lauroque revinctus</span><span class="linebreak"></span>
<span class="line">iustum Sarrana ducebat caede triumphum.</span><span class="linebreak"></span>
<span class="line">aequoreum iuxta decus et navale tropaeum,</span><span class="linebreak"></span>
<span class="line">rostra gerens nivea surgebat mole columna;</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>exuvias Marti donumque Duilius, alto</span><span class="linebreak"></span>
<span class="line">ante omnes mersa Poenorum classe, dicabat.</span><span class="linebreak"></span>
<span class="line">cui, nocturnus honos, funalia clara sacerque</span><span class="linebreak"></span>
<span class="line">post epulas tibicen adest; castosque penates</span><span class="linebreak"></span>
<span class="line">insignis laeti repetebat murmure cantus.</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>cernit et extremos defuncti civis honores:</span><span class="linebreak"></span>
<span class="line">Scipio ductoris celebrabat funera Poeni,</span><span class="linebreak"></span>
<span class="line">Sardoa victor terra. videt inde ruentem</span><span class="linebreak"></span>
<span class="line">litoribus Libycis dispersa per agmina pubem;</span><span class="linebreak"></span>
<span class="line">instabat crista fulgens et terga premebat</span><span class="linebreak"></span>
<span class="line">Regulus; Autololes Nomadesque et Maurus et</span><span class="linebreak"></span>
<span class="line indent2"><span class="br"></span><span class="lineNumber">675</span><span class="br"></span>Hammon</span><span class="linebreak"></span>
<span class="line">et Garamas positis dedebant oppida telis.</span><span class="linebreak"></span>
<span class="line">lentus harenoso spumabat Bagrada campo</span><span class="linebreak"></span>
<span class="line">viperea sanie, turmisque minantibus ultro</span><span class="linebreak"></span>
<span class="line">pugnabat serpens et cum duce bella gerebat.</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>necnon proiectum puppi frustraque vocantem</span><span class="linebreak"></span>
<span class="line">numina Amyclaeum mergebat perfida ponto</span><span class="linebreak"></span>
<span class="line">rectorem manus, et seras tibi, Regule, poenas</span><span class="linebreak"></span>
<span class="line">Xanthippus digni pendebat in aequore leti.</span><span class="linebreak"></span>
</p></section><notes></notes></section>