<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">Sic tum diversa turbati mente petebant</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>castra duces. at praedictis iam sederat arvis</span><span class="linebreak"></span>
<span class="line">Aetolos Poenus servans ad proelia campos.</span><span class="linebreak"></span>
<span class="line">non alias maiore virum, maiore sub armis</span><span class="linebreak"></span>
<span class="line">agmine cornipedum concussa est Itala tellus.</span><span class="linebreak"></span>
<span class="line">quippe extrema simul gentique urbique timebant,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>nec spes certandi plus uno Marte dabatur.</span><span class="linebreak"></span></p>
<p class="lineGroup"><span class="line indent1">Faunigenae socio bella invasere Sicano</span><span class="linebreak"></span>
<span class="line">sacra manus Rutuli, servant qui Daunia regna</span><span class="linebreak"></span>
<span class="line">Laurentique domo gaudent et fonte Numici;</span><span class="linebreak"></span>
<span class="line">quos Castrum Phrygibusque gravis quondam Ardea</span><span class="linebreak"></span>
<span class="line indent2">misit,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>quos, celso devexa iugo Iunonia sedes,</span><span class="linebreak"></span>
<span class="line">Lanuvium atque altrix casti Collatia Bruti;</span><span class="linebreak"></span>
<span class="line">quique immite nemus Triviae, quique ostia Tusci</span><span class="linebreak"></span>
<span class="line">amnis amant tepidoque fovent Almone Cybelen.</span><span class="linebreak"></span>
<span class="line">hinc Tibur, Catille, tuum sacrisque dicatum</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Fortunae Praeneste iugis Antemnaque, prisco</span><span class="linebreak"></span>
<span class="line">Crustumio prior, atque habiles ad aratra Labici;</span><span class="linebreak"></span>
<span class="line">necnon sceptriferi qui potant Thybridis undam,</span><span class="linebreak"></span>
<span class="line">quique Anienis habent ripas gelidoque rigantur</span><span class="linebreak"></span>
<span class="line">Simbruvio rastrisque domant Aequicula rura.</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>his Scaurus monitor, tenero tunc Scaurus in aevo,</span><span class="linebreak"></span>
<span class="line">sed iam signa dabat nascens in saecula virtus.</span><span class="linebreak"></span>
<span class="line">non illis solitum crispare hastilia campo,</span><span class="linebreak"></span>
<span class="line">nec mos pennigeris pharetram implevisse sagittis;</span><span class="linebreak"></span>
</p></section><notes></notes></section>