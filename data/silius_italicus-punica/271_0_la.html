<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">nil minuit pavor. in patulis illa horrida campis</span><span class="linebreak"></span>
<span class="line">sit metuenda lues; muros haud fregerit umquam,</span><span class="linebreak"></span>
<span class="line">exultare levis nudato corpore, Maurus.‚Äù</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">605</span><span class="br"></span>Dum Fabius lapsas acuit formidine mentes,</span><span class="linebreak"></span>
<span class="line">Varronem adventare vagus per moenia rumor</span><span class="linebreak"></span>
<span class="line">spargit et occulto perfundit pectora motu.</span><span class="linebreak"></span>
<span class="line">haud secus ac, fractae rector si forte carinae</span><span class="linebreak"></span>
<span class="line">litoribus solus vacuis ex aequore sospes</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>adnatet, incerti trepidant, tendantne negentne</span><span class="linebreak"></span>
<span class="line">iactato dextras, ipsamque odere salutem</span><span class="linebreak"></span>
<span class="line">unius amissa superantis puppe magistri.</span><span class="linebreak"></span>
<span class="line">quam restare viro labem, qui accedere portis</span><span class="linebreak"></span>
<span class="line">audeat ac dirum veniat pavitantibus omen!</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">615</span><span class="br"></span>Hos mulcens questus Fabius deforme docebat</span><span class="linebreak"></span>
<span class="line">cladibus irasci vulgumque arcebat ab ira.</span><span class="linebreak"></span>
<span class="line">adversis etenim ferri non esse virorum</span><span class="linebreak"></span>
<span class="line">qui Martem inscribant genti, non posse dolores</span><span class="linebreak"></span>
<span class="line">condere et ex poena solacia poscere luctus.</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>si vero exprobrare sinant, sibi tristius illum</span><span class="linebreak"></span>
<span class="line">illuxisse diem, quo castris viderit ire</span><span class="linebreak"></span>
<span class="line">Varronem, quam quo videat remeare sine armis.</span><span class="linebreak"></span>
<span class="line">his dictis sedere minae, et conversa repente</span><span class="linebreak"></span>
<span class="line">pectora: nunc fati miseret, nunc gaudia Poeno</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>consulibus reputant caesis erepta duobus.</span><span class="linebreak"></span>
<span class="line">ergo omne effundit longo iam se agmine vulgus</span><span class="linebreak"></span>
<span class="line">gratantum, magnaque actum se credere mente</span><span class="linebreak"></span>
</p></section><notes></notes></section>