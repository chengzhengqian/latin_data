<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">litora Thermarum, prisca dotata camena,</span><span class="linebreak"></span>
<span class="line">armavere suos, qua mergitur Himera ponto</span><span class="linebreak"></span>
<span class="line">Aeolio. nam dividuas se scindit in oras,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>nec minus occasus petit incita quam petit ortus;</span><span class="linebreak"></span>
<span class="line">Nebrodes gemini nutrit divortia fontis,</span><span class="linebreak"></span>
<span class="line">quo mons Sicania non surgit ditior umbrae.</span><span class="linebreak"></span>
<span class="line">Henna deum lucis sacras dedit ardua dextras.</span><span class="linebreak"></span>
<span class="line">hic specus, ingentem laxans telluris hiatum,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>caecum iter ad manes tenebroso limite pandit,</span><span class="linebreak"></span>
<span class="line">qua novus ignotas Hymenaeus venit in oras:</span><span class="linebreak"></span>
<span class="line">hac Stygius quondam, stimulante Cupidine, rector</span><span class="linebreak"></span>
<span class="line">ausus adire diem, maestoque Acheronte relicto,</span><span class="linebreak"></span>
<span class="line">egit in illicitas currum per inania terras.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>tum rapta praeceps Hennaea virgine flexit</span><span class="linebreak"></span>
<span class="line">attonitos caeli visu lucemque paventes</span><span class="linebreak"></span>
<span class="line">in Styga rursus equos et praedam condidit umbris.</span><span class="linebreak"></span>
<span class="line">Romanos Petraea duces, Romana petivit</span><span class="linebreak"></span>
<span class="line">foedera Callipolis lapidosique Engyon arvi,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Hadranum Ergetiumque simul telaque superba</span><span class="linebreak"></span>
<span class="line">lanigera Melite et litus piscosa Calacte,</span><span class="linebreak"></span>
<span class="line">quaeque procelloso Cephaloedias ora profundo</span><span class="linebreak"></span>
<span class="line">caeruleis horret campis pascentia cete,</span><span class="linebreak"></span>
<span class="line">et qui correptas sorbentem verticis haustu</span><span class="linebreak"></span>
<span class="line">atque iterum e fundo iaculantem ad sidera puppes</span><span class="linebreak"></span>
<span class="line"><span class="br"></span><span class="lineNumber">256</span><span class="br"></span>Tauromenitana cernunt de sede Charybdim.</span><span class="linebreak"></span>
<span class="line">haec Latium manus et Laurentia signa fovebat.</span><span class="linebreak"></span></p>
<p class="lineGroup"><span class="line indent1">Cetera Elissaeis aderat gens Sicana votis.</span><span class="linebreak"></span>
<span class="line">mille Agathyrna dedit perflataque Trogilos Austris,</span><span class="linebreak"></span>
</p></section><notes></notes></section>