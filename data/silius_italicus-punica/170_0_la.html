<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ad portas bellum. consulque ciebat ad arma.</span><span class="linebreak"></span>
<span class="line">dilectus vetiti, privataque castra penates</span><span class="linebreak"></span>
<span class="line">Herculei implevere; domo, mirabile, ab una</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>patricius iunctis exercitus ibat in armis.</span><span class="linebreak"></span>
<span class="line">ter centum exiluere duces; quocumque liberet,</span><span class="linebreak"></span>
<span class="line">uno non pavidus rexisses bella magistro.</span><span class="linebreak"></span>
<span class="line">sed (dirum egressis omen) Scelerata minaci</span><span class="linebreak"></span>
<span class="line">stridentis sonitu tremuerunt limina portae,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>maximaque Herculei mugivit numinis ara.</span><span class="linebreak"></span>
<span class="line">invasere hostem, numerarique aspera virtus</span><span class="linebreak"></span>
<span class="line">haud est passa viros, et plures milite caedes.</span><span class="linebreak"></span>
<span class="line">saepe globo densi, saepe et per devia passim</span><span class="linebreak"></span>
<span class="line">dispersi subiere vices; meritique labore</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>aequato nulli quisquam virtute secundus,</span><span class="linebreak"></span>
<span class="line">ducere ter centum Tarpeia ad templa triumphos.</span><span class="linebreak"></span>
<span class="line">spes heu fallaces oblitaque corda caducum,</span><span class="linebreak"></span>
<span class="line">mortali quodcumque datur! grex ille virorum,</span><span class="linebreak"></span>
<span class="line">qui Fabia gente incolumi deforme putabat</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>publica bella geri, pariter cecidere deorum</span><span class="linebreak"></span>
<span class="line">invidia, subitis circumvenientibus armis.</span><span class="linebreak"></span>
<span class="line">nec tamen occisos est cur laetere; supersunt,</span><span class="linebreak"></span>
<span class="line">quot tibi sint Libyaeque satis; certaverit unus</span><span class="linebreak"></span>
<span class="line">ter centum dextris. tam vivida membra laborque</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>providus et cauta sollertia tecta quiete.</span><span class="linebreak"></span>
<span class="line">nec vero, calidi, nunc tu, cui sanguinis aetas,</span><span class="linebreak"></span>
<span class="line">foderis in pugna velocius ilia planta</span><span class="linebreak"></span>
<span class="line">bellatoris equi frenisque momorderis ora.‚Äù</span><span class="linebreak"></span>
<span class="line">quem cernens avidum leti post talia Poenus:</span><span class="linebreak"></span>
</p></section><notes></notes></section>