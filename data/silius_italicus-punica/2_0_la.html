<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">sed medio finem bello excidiumque vicissim</span><span class="linebreak"></span>
<span class="line">molitae gentes, propiusque fuere periclo,</span><span class="linebreak"></span>
<span class="line">quis superare datum: reseravit Dardanus arces</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ductor Agenoreas, obsessa Palatia vallo</span><span class="linebreak"></span>
<span class="line">Poenorum, ac muris defendit Roma salutem.</span><span class="linebreak"></span></p>
<p class="lineGroup">
<span class="line indent1">Tantarum causas irarum odiumque perenni</span><span class="linebreak"></span>
<span class="line">servatum studio et mandata nepotibus arma</span><span class="linebreak"></span>
<span class="line">fas aperire mihi superasque recludere mentes.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>iamque adeo magni repetam primordia motus.</span><span class="linebreak"></span></p>
<p class="lineGroup">
<span class="line indent1">Pygmalioneis quondam per caerula terris</span><span class="linebreak"></span>
<span class="line">pollutum fugiens fraterno crimine regnum</span><span class="linebreak"></span>
<span class="line">fatali Dido Libyes appellitur orae.</span><span class="linebreak"></span>
<span class="line">tum pretio mercata locos nova moenia ponit,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>cingere qua secto permissum litora tauro.</span><span class="linebreak"></span>
<span class="line">hic Iuno ante Argos (sic credidit alta vetustas)</span><span class="linebreak"></span>
<span class="line">ante Agamemnoniam, gratissima tecta, Mycenen</span><span class="linebreak"></span>
<span class="line">optavit profugis aeternam condere gentem.</span><span class="linebreak"></span>
<span class="line">verum ubi magnanimis Romam caput urbibus alte</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>exerere ac missas etiam trans aequora classes</span><span class="linebreak"></span>
<span class="line">totum signa videt victricia ferre per orbem,</span><span class="linebreak"></span>
<span class="line">iam propius metuens bellandi corda furore</span><span class="linebreak"></span>
<span class="line">Phoenicum extimulat. sed enim conanime primae</span><span class="linebreak"></span>
<span class="line">contuso pugnae fractisque in gurgite coeptis</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Sicanio Libycis, iterum instaurata capessens</span><span class="linebreak"></span>
</p></section><notes></notes></section>