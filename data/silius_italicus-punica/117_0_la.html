<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">flore capi iuvenem primaevo lubrica mentem</span><span class="linebreak"></span>
<span class="line">nympha nec Idalia lenta incaluisse sagitta.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>solatae viridi penitus fovere sub antro</span><span class="linebreak"></span>
<span class="line">Naides amplexus undosaque regna trementem.</span><span class="linebreak"></span>
<span class="line">hinc dotale lacus nomen, lateque Hymenaeo</span><span class="linebreak"></span>
<span class="line">conscia lascivo Thrasymennus dicitur unda.</span><span class="linebreak"></span></p>
<p class="lineGroup"><span class="line indent1">Et iam curriculo nigram nox roscida metam</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>stringebat, nec se thalamis Tithonia coniux</span><span class="linebreak"></span>
<span class="line">protulerat stabatque nitens in limine primo,</span><span class="linebreak"></span>
<span class="line">cum minus abnuerit noctem desisse viator</span><span class="linebreak"></span>
<span class="line">quam coepisse diem: consul carpebat iniquas,</span><span class="linebreak"></span>
<span class="line">praegrediens signa ipsa, vias, omnisque ruebat</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>mixtus eques; nec discretis levia arma maniplis</span><span class="linebreak"></span>
<span class="line">insertique globo pedites et inutile Marti</span><span class="linebreak"></span>
<span class="line">lixarum vulgus praesago cuncta tumultu</span><span class="linebreak"></span>
<span class="line">implere et pugnam fugientum more petebant.</span><span class="linebreak"></span>
<span class="line">tum super ipse lacus, densam caligine caeca</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>exhalans nebulam, late corruperat omnem</span><span class="linebreak"></span>
<span class="line">prospectum miseris, atque atrae noctis amictu</span><span class="linebreak"></span>
<span class="line">squalebat pressum picea inter nubila caelum.</span><span class="linebreak"></span>
<span class="line">nec Poenum liquere doli: sedet ense reposto</span><span class="linebreak"></span>
<span class="line">abditus et nullis properantem occursibus arcet.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ire datur, longeque patet, ceu pace quieta,</span><span class="linebreak"></span>
<span class="line">incustoditum, mox irremeabile, litus.</span><span class="linebreak"></span>
<span class="line">namque sub angustas artato limite fauces</span><span class="linebreak"></span>
<span class="line">in fraudem ducebat iter, geminumque receptis</span><span class="linebreak"></span>
</p></section><notes></notes></section>