<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup">
<span class="line indent1">Exin victor ovans sedato pectore tandem</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>spectandis urbis tectis templisque serenos</span><span class="linebreak"></span>
<span class="line">laetus circumfert oculos et singula discit:</span><span class="linebreak"></span>
<span class="line">quis muris sator, et pubes sit quanta sub armis,</span><span class="linebreak"></span>
<span class="line">quot bello pateant argenti aerisque talenta;</span><span class="linebreak"></span>
<span class="line">nunc qualis frenata acies, nunc deinde pedestris</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>copia quanta viris. monstrant capitolia celsa</span><span class="linebreak"></span>
<span class="line">Stellatesque docent campos Cereremque benignam.</span><span class="linebreak"></span>
<span class="line">iamque diem ad metas defessis Phoebus Olympo</span><span class="linebreak"></span>
<span class="line">impellebat equis, fuscabat et Hesperos umbra</span><span class="linebreak"></span>
<span class="line">paulatim infusa properantem ad litora currum.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>instituunt de more epulas festamque per urbem</span><span class="linebreak"></span>
<span class="line">regifice extructis celebrant convivia mensis.</span><span class="linebreak"></span>
<span class="line">ipse, deum cultu et sacro dignatus honore,</span><span class="linebreak"></span>
<span class="line">praecipuis multoque procul splendentibus ostro</span><span class="linebreak"></span>
<span class="line">accipitur sublime toris. non una ministri</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>turba gregis; posuisse dapes his addita cura,</span><span class="linebreak"></span>
<span class="line">his adolere focos, his ordine pocula ferre;</span><span class="linebreak"></span>
<span class="line">necnon et certis struitur penus. aspera mensa</span><span class="linebreak"></span>
<span class="line">pondera caelati fulgent antiquitus auri.</span><span class="linebreak"></span>
<span class="line">eripiunt flammae noctem, strepituque moventum</span><span class="linebreak"></span>
<span class="line">murmurat alta domus. stupet inconsuetus opimae</span><span class="linebreak"></span>
<span class="line"><span class="br"></span><span class="lineNumber">281</span><span class="br"></span>Sidonius mensae miles faciemque superbi</span><span class="linebreak"></span>
<span class="line">ignotam luxus oculis mirantibus haurit.</span><span class="linebreak"></span>
<span class="line">vescitur ipse silens et tantos damnat honores</span><span class="linebreak"></span>
<span class="line">esse epulis facilesque coli tanto agmine mensas,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>donec pulsa fames et Bacchi munera duram</span><span class="linebreak"></span>
</p></section><notes></notes></section>