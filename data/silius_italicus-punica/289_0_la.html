<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">parvula nos arcu puerili spicula sensim</span><span class="linebreak"></span>
<span class="line">fundimus, et nullus nostro de vulnere sanguis.</span><span class="linebreak"></span>
<span class="line">verum, agite, o mea turba, precor, nunc tempus, adeste</span><span class="linebreak"></span>
<span class="line"><span class="br"></span><span class="lineNumber">396</span><span class="br"></span>et Tyriam pubem tacitis exurite telis.</span><span class="linebreak"></span>
<span class="line">amplexu multoque mero somnoque virorum</span><span class="linebreak"></span>
<span class="line">profliganda acies, quam non perfregerit ensis,</span><span class="linebreak"></span>
<span class="line">non ignes, non immissis Gradivus habenis.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>combibat illapsos ductor per viscera luxus,</span><span class="linebreak"></span>
<span class="line">nec pudeat picto fultum iacuisse cubili,</span><span class="linebreak"></span>
<span class="line">nec crinem Assyrio perfundere pugnet amomo.</span><span class="linebreak"></span>
<span class="line">ille, sub hiberno somnos educere caelo</span><span class="linebreak"></span>
<span class="line">iactator, tectis malit consumere noctes;</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>ac ponat ritus vescendi saepe citato</span><span class="linebreak"></span>
<span class="line">dum residet sub casside equo, discatque Lyaeo</span><span class="linebreak"></span>
<span class="line">imbellem donare diem, tum deinde madenti</span><span class="linebreak"></span>
<span class="line">post epulas sit grata chelys, segnisque soporas</span><span class="linebreak"></span>
<span class="line">aut nostro vigiles ducat sub numine noctes.‚Äù</span><span class="linebreak"></span></p>
<p class="lineGroup">
<span class="line indent1">Haec postquam Venus, applaudit lascivus et alto</span><span class="linebreak"></span>
<span class="line"><span class="br"></span><span class="lineNumber">411</span><span class="br"></span>mittit se caelo niveis exercitus alis.</span><span class="linebreak"></span>
<span class="line">sentit flammiferas pubes Maurusia pennas,</span><span class="linebreak"></span>
<span class="line">et pariter fusis tepuerunt pectora telis.</span><span class="linebreak"></span>
<span class="line">Bacchi dona volunt epulasque et carmina rursus</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Pieria liquefacta lyra. non acer aperto</span><span class="linebreak"></span>
<span class="line">desudat campo sonipes, non ulla per auras</span><span class="linebreak"></span>
<span class="line">lancea nudatos exercet torta lacertos.</span><span class="linebreak"></span>
<span class="line">mollitae flammis lymphae languentia somno</span><span class="linebreak"></span>
<span class="line">membra fovent, miserisque bonis perit horrida virtus.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>ipse etiam, afflatus fallente Cupidine, ductor</span><span class="linebreak"></span>
<span class="line">instaurat mensas dapibus repetitque volentum</span><span class="linebreak"></span>
<span class="line">hospitia et patrias paulatim decolor artes</span><span class="linebreak"></span>
</p></section><notes></notes></section>