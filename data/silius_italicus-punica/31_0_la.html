<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et densa resonant saxorum grandine turres.</span><span class="linebreak"></span>
<span class="line">ardor agit, provecta queat dum cernere muros,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>inque oculis profugae Martem exercere carinae.</span><span class="linebreak"></span>
<span class="line">ipse autem incensas promissa piacula turmas</span><span class="linebreak"></span>
<span class="line">flagitat, insignis nudato vulnere, ductor</span><span class="linebreak"></span>
<span class="line">ac repetens questus furibundo personat ore:</span><span class="linebreak"></span>
<span class="line">“poscimur, o socii, Fabiusque e puppe catenas</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ostentat, dominique vocat nos ira senatu.</span><span class="linebreak"></span>
<span class="line">si taedet coepti, culpandave movimus arma,</span><span class="linebreak"></span>
<span class="line">Ausoniam ponto propere revocate carinam.</span><span class="linebreak"></span>
<span class="line">nil moror, evincta lacerandum tradite dextra.</span><span class="linebreak"></span>
<span class="line">nam cur, Eoi deductus origine Beli,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>tot Libyae populis, tot circumfusus Hiberi,</span><span class="linebreak"></span>
<span class="line">servitium perferre negem? Rhoeteius immo</span><span class="linebreak"></span>
<span class="line">aeternum imperet et populis saeclisque propaget</span><span class="linebreak"></span>
<span class="line">regna ferox; nos iussa virum nutusque tremamus.”</span><span class="linebreak"></span>
<span class="line">effundunt gemitus atque omina tristia vertunt</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>in stirpem Aeneadum ac stimulant clamoribus iras.</span><span class="linebreak"></span></p>
<p class="lineGroup"><span class="line indent1">Discinctos inter Libyas populosque bilingues</span><span class="linebreak"></span>
<span class="line">Marmaricis audax in bella Oenotria signis</span><span class="linebreak"></span>
<span class="line">venerat Asbyte, proles Garamantis Hiarbae.</span><span class="linebreak"></span>
<span class="line">Hammone hic genitus, Phorcynidos antra Medusae</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Cinyphiumque Macen et iniquo a sole calentes</span><span class="linebreak"></span>
<span class="line">Battiadas late imperio sceptrisque regebat;</span><span class="linebreak"></span>
<span class="line">cui patrius Nasamon aeternumque arida Barce,</span><span class="linebreak"></span>
</p></section><notes></notes></section>