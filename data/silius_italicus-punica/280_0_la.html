<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">150</span><span class="br"></span>fastus exsanguis populi vanumque tumorem</span><span class="linebreak"></span>
<span class="line">nimirum Capua et dominatum perferat urbis,</span><span class="linebreak"></span>
<span class="line">ceu famulis fasces aequataque iura negantis?</span><span class="linebreak"></span>
<span class="line">prorsus enim tanto potiorem nomine habendum</span><span class="linebreak"></span>
<span class="line">Varronem, ut fugiat consul fulgentior ostro.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">155</span><span class="br"></span>Talia iactantes iam lectam sorte parabant</span><span class="linebreak"></span>
<span class="line">mittere, quae Tyrios adiungat foedere, pubem.</span><span class="linebreak"></span>
<span class="line">sed non invictum ponebat pectore robur</span><span class="linebreak"></span>
<span class="line">tum solum Decius Capuae decus. isque receptus</span><span class="linebreak"></span>
<span class="line">in medios coetus—neque enim differre dabatur—</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>“itis,” ait, “cives, violanda ad iura parentum,</span><span class="linebreak"></span>
<span class="line">damnatumque caput temerati foederis aris</span><span class="linebreak"></span>
<span class="line">iungitis hospitio? quae tanta oblivio recti?</span><span class="linebreak"></span>
<span class="line">magnum atque in magnis positum populisque virisque</span><span class="linebreak"></span>
<span class="line"><span class="br"></span><span class="lineNumber">164</span><span class="br"></span>adversam ostentare fidem. nunc tempus inire</span><span class="linebreak"></span>
<span class="line">proelia pro Rutulis, nunc signa aciemque movere,</span><span class="linebreak"></span>
<span class="line">dum trepidae res, et medicinam vulnera poscunt;</span><span class="linebreak"></span>
<span class="line">is locus officio, cum cessant prospera, cumque</span><span class="linebreak"></span>
<span class="line">dura ad opem Fortuna vocat. nam laeta fovere</span><span class="linebreak"></span>
<span class="line">haudquaquam magni est animi decus. huc, age,</span><span class="linebreak"></span>
<span class="line indent2">adeste.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>novi dis animas similes et pectora magnis</span><span class="linebreak"></span>
<span class="line">numquam angusta malis; capiunt, mihi credite,</span><span class="linebreak"></span>
<span class="line indent2">Cannas</span><span class="linebreak"></span>
<span class="line">et Thrasymenna vada et Pauli memorabile letum.</span><span class="linebreak"></span>
<span class="line">hi sunt, qui vestris infixum moenibus hostem</span><span class="linebreak"></span>
<span class="line">deiecere manu et Capuam eripuere superbis</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Samnitum iussis; hi sunt, qui iura dedere</span><span class="linebreak"></span>
</p></section><notes></notes></section>