<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">715</span><span class="br"></span>agmina deturbat gladio campumque relaxat,</span><span class="linebreak"></span>
<span class="line">donec Sidonius decederet aequore ductor;</span><span class="linebreak"></span>
<span class="line">ceu, stimulante fame, rapuit cum Martius agnum</span><span class="linebreak"></span>
<span class="line">averso pastore lupus fetumque trementem</span><span class="linebreak"></span>
<span class="line">ore tenet presso; tum, si vestigia cursu</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>auditis celeret balatibus obvia pastor,</span><span class="linebreak"></span>
<span class="line">iam sibimet metuens, spirantem dentibus imis</span><span class="linebreak"></span>
<span class="line">reiectat praedam et vacuo fugit aeger hiatu.</span><span class="linebreak"></span>
<span class="line">tum demum, Tyrium quas circumfuderat atra</span><span class="linebreak"></span>
<span class="line">tempestas, Stygiae tandem fugere tenebrae.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>torpebant dextrae, et sese meruisse negabant</span><span class="linebreak"></span>
<span class="line">servari, subitisque bonis mens aegra natabat.</span><span class="linebreak"></span>
<span class="line">ut, qui collapsa pressi iacuere ruina,</span><span class="linebreak"></span>
<span class="line">eruta cum subito membra et nox atra recessit,</span><span class="linebreak"></span>
<span class="line">conivent solemque pavent agnoscere visu.</span><span class="linebreak"></span>
<span class="line indent1"><span class="br"></span><span class="lineNumber">730</span><span class="br"></span>Quis actis, senior, numerato milite laetus,</span><span class="linebreak"></span>
<span class="line">colles et tuto repetebat in aggere castra.</span><span class="linebreak"></span>
<span class="line">ecce autem e media iam morte renata iuventus,</span><span class="linebreak"></span>
<span class="line">clamorem tollens ad sidera et ordine longo</span><span class="linebreak"></span>
<span class="line">ibat ovans Fabiumque decus Fabiumque salutem</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>certatim et magna memorabant voce parentem.</span><span class="linebreak"></span>
<span class="line">tum, qui partitis dissederat ante maniplis:</span><span class="linebreak"></span>
<span class="line">“sancte,” ait, “o genitor, revocato ad lucis honorem</span><span class="linebreak"></span>
<span class="line">si fas vera queri, cur nobis castra virosque</span><span class="linebreak"></span>
<span class="line">dividere est licitum? patiens cur arma dedisti,</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>quae solus rexisse vales? hoc munere lapsi</span><span class="linebreak"></span>
<span class="line">aeternas multo cum sanguine vidimus umbras.</span><span class="linebreak"></span>
</p></section><notes></notes></section>