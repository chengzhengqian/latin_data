<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">sanguineis vallis, tumulique et concava saxa</span><span class="linebreak"></span>
<span class="line">armorum sonitus flatusque imitantur equorum.</span><span class="linebreak"></span></p>
<p class="lineGroup"><span class="line indent1">Miscebat campum, membrorum in proelia portans</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>celsius humano robur, visaque paventes</span><span class="linebreak"></span>
<span class="line">mole gigantei vertebat corporis alas</span><span class="linebreak"></span>
<span class="line">Othrys Marmarides; lati super agmen utrumque</span><span class="linebreak"></span>
<span class="line">ingens tollebant humeri caput, hirtaque torvae</span><span class="linebreak"></span>
<span class="line">frontis caesaries et crinibus aemula barba</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>umbrabat rictus; squalore hic hispida diro</span><span class="linebreak"></span>
<span class="line">et villosa feris horrebat pectora saetis.</span><span class="linebreak"></span>
<span class="line">aspirare viro propioremque addere Martem</span><span class="linebreak"></span>
<span class="line">haud ausum cuiquam: laxo ceu belua campo</span><span class="linebreak"></span>
<span class="line">incessebatur tutis ex agmine telis.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>tandem vesanos palantum in terga ferenti</span><span class="linebreak"></span>
<span class="line">cum fremitu vultus tacita per nubila penna</span><span class="linebreak"></span>
<span class="line">intravit torvum Gortynia lumen harundo</span><span class="linebreak"></span>
<span class="line">avertitque virum. fugientis ad agmina consul</span><span class="linebreak"></span>
<span class="line">intorquet tergo iaculum, quod tegmine nudas</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>irrupit costas hirtoque a pectore primum</span><span class="linebreak"></span>
<span class="line">mucronem ostendit. rapidus convellere tentat,</span><span class="linebreak"></span>
<span class="line">qua nasci ferrum fulgenti cuspide cernit,</span><span class="linebreak"></span>
<span class="line">donec, abundanter defuso sanguine, late</span><span class="linebreak"></span>
<span class="line">procubuit moriens et telum vulnere pressit.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>spiritus exundans vicinum pulvere moto</span><span class="linebreak"></span>
<span class="line">perflavit campum et nubem dispersit in auras.</span><span class="linebreak"></span></p>
<p class="lineGroup"><span class="line indent1">Nec minor interea tumulis silvisque fremebat</span><span class="linebreak"></span>
<span class="line">diversis Mavors, variaque per ardua pugna</span><span class="linebreak"></span>
<span class="line">et saxa et dumi rorantes caede nitebant.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>exitium trepidis letique et stragis acerbae</span><span class="linebreak"></span>
</p></section><notes></notes></section>