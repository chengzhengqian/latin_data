<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">aurato matres assuetae pectine mitem</span><span class="linebreak"></span>
<span class="line">comere et umenti fluvio revocare colorem.</span><span class="linebreak"></span>
<span class="line">numen erat iam cerva loci; famulamque Dianae</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>credebant, ac tura deum de more dabantur.</span><span class="linebreak"></span>
<span class="line">haec, aevi vitaeque tenax felixque senectam</span><span class="linebreak"></span>
<span class="line">mille indefessos viridem duxisse per annos,</span><span class="linebreak"></span>
<span class="line">saeclorum numero Troianis condita tecta</span><span class="linebreak"></span>
<span class="line">aequabat; sed iam longo nox venerat aevo.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>nam, subito incursu saevorum agitata luporum,</span><span class="linebreak"></span>
<span class="line">qui noctis tenebris urbem—miserabile bello</span><span class="linebreak"></span>
<span class="line">prodigium—intrarant, primos ad luminis ortus</span><span class="linebreak"></span>
<span class="line">extulerat sese portis pavidaque petebat</span><span class="linebreak"></span>
<span class="line">consternata fuga positos ad moenia campos.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>exceptam laeto iuvenum certamine ductor</span><span class="linebreak"></span>
<span class="line">mactat, diva, tibi—tibi enim haec gratissima sacra—</span><span class="linebreak"></span>
<span class="line">Fulvius atque “adsis,” orat, “Latonia, coeptis.”</span><span class="linebreak"></span></p>
<p class="lineGroup"><span class="line indent1">Inde alacer fidensque dea circumdata clausis</span><span class="linebreak"></span>
<span class="line">arma movet, quaque obliquo curvantur in orbem</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>moenia flexa sinu, spissa vallata corona</span><span class="linebreak"></span>
<span class="line">alligat et telis in morem indaginis ambit.</span><span class="linebreak"></span>
<span class="line">dum pavitant, spumantis equi fera corda fatigans,</span><span class="linebreak"></span>
<span class="line">evehitur porta sublimis Taurea cristis</span><span class="linebreak"></span>
<span class="line">bellator, cui Sidonius superare lacerto</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ductor et Autololas dabat et Maurusia tela.</span><span class="linebreak"></span>
<span class="line">is trepido ac lituum tinnitu stare neganti</span><span class="linebreak"></span>
<span class="line">imperitat violenter equo, postquam auribus hostis</span><span class="linebreak"></span>
<span class="line">vicinum sese videt, et clamare propinquum:</span><span class="linebreak"></span>
</p></section><notes></notes></section>