<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">respice, pro demens! pro pectus inane deorum!</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Aegates Libyaeque procul fluitantia membra.</span><span class="linebreak"></span>
<span class="line">quo ruis? et patriae exitio tibi nomina quaeris?</span><span class="linebreak"></span>
<span class="line">scilicet immensae, visis iuvenilibus armis,</span><span class="linebreak"></span>
<span class="line">subsident Alpes, subsidet mole nivali</span><span class="linebreak"></span>
<span class="line">Alpibus aequatum attollens caput Apenninus.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>sed campos fac, vane, dari. num gentibus istis</span><span class="linebreak"></span>
<span class="line">mortales animi? aut ferro flammave fatiscunt?</span><span class="linebreak"></span>
<span class="line">haud tibi Neritia cernes cum prole laborem.</span><span class="linebreak"></span>
<span class="line">pubescit castris miles, galeaque teruntur</span><span class="linebreak"></span>
<span class="line">nondum signatae flava lanugine malae.</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>nec requies aevi nota, exsanguesque merendo</span><span class="linebreak"></span>
<span class="line">stant prima inter signa senes letumque lacessunt.</span><span class="linebreak"></span>
<span class="line">ipse ego Romanas perfosso corpore turmas</span><span class="linebreak"></span>
<span class="line">tela intorquentes correpta e vulnere vidi;</span><span class="linebreak"></span>
<span class="line">vidi animos mortesque virum decorisque furorem.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>si bello obsistis nec te victoribus offers,</span><span class="linebreak"></span>
<span class="line">quantum heu, Carthago, donat tibi sanguinis Hannon!”</span><span class="linebreak"></span></p>
<p class="lineGroup"><span class="line indent1">Gestar ad haec (namque impatiens asperque co-</span><span class="linebreak"></span>
<span class="line indent2">quebat</span><span class="linebreak"></span>
<span class="line">iamdudum immites iras mediamque loquentis</span><span class="linebreak"></span>
<span class="line">bis conatus erat turbando abrumpere vocem):</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>“concilione,” inquit, “Libyae Tyrioque senatu,</span><span class="linebreak"></span>
<span class="line">pro superi! Ausonius miles sedet? armaque tantum</span><span class="linebreak"></span>
<span class="line">haud dum sumpta viro? nam cetera non latet hostis.</span><span class="linebreak"></span>
<span class="line">nunc geminas Alpes Apenninumque minatur,</span><span class="linebreak"></span>
<span class="line">nunc freta Sicaniae et Scyllaei litoris undas;</span><span class="linebreak"></span>
</p></section><notes></notes></section>