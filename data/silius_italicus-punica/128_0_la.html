<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et generum comitare socer.‚Äù per tegmina velox</span><span class="linebreak"></span>
<span class="line">tunc aerisque moras laevo stetit hasta lacerto.</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>at contra non dicta Libys, sed fervidus hastam</span><span class="linebreak"></span>
<span class="line">perlibrat, magni donum memorabile fratris,</span><span class="linebreak"></span>
<span class="line">caeso quam victor sub moenibus ille Sagunti</span><span class="linebreak"></span>
<span class="line">abstulerat Durio ac spectatae nobile pugnae</span><span class="linebreak"></span>
<span class="line">germano dederat portare in proelia pignus.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>telum ingens perque arma viri perque ora, doloris</span><span class="linebreak"></span>
<span class="line">adiutum nisu, letalem pertulit ictum;</span><span class="linebreak"></span>
<span class="line">exsanguesque viri conantis vellere ferrum</span><span class="linebreak"></span>
<span class="line">in vulnus cecidere manus. iacet aequore nomen</span><span class="linebreak"></span>
<span class="line">clarum Maeonio atque Italae pars magna ruinae</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Appius; intremuere lacus, corpusque refugit</span><span class="linebreak"></span>
<span class="line">contractis Thrasymennus aquis; telum ore cruento</span><span class="linebreak"></span>
<span class="line">expirans premit atque admorsae immurmurat hastae.</span><span class="linebreak"></span></p>
<p class="lineGroup"><span class="line indent1">Nec fati melior Mamercus corpore toto</span><span class="linebreak"></span>
<span class="line">exsolvit poenas, nulli non saucius hosti.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>namque per adversos, qua Lusitana ciebat</span><span class="linebreak"></span>
<span class="line">pugnas dira manus, raptum cum sanguine caesi</span><span class="linebreak"></span>
<span class="line">signiferi magna vexillum mole ferebat</span><span class="linebreak"></span>
<span class="line">et trepida infelix revocabat signa suorum.</span><span class="linebreak"></span>
<span class="line">sed furiata cohors ausisque accensa superbis,</span><span class="linebreak"></span>
<span class="line">quodcumque ipsa manu gestabat missile, quicquid</span><span class="linebreak"></span>
<span class="line"><span class="br"></span><span class="lineNumber">341</span><span class="br"></span>praebebat tellus, sparsis vix pervia telis,</span><span class="linebreak"></span>
<span class="line">iniecit pariter, pluresque in corpore nullum</span><span class="linebreak"></span>
<span class="line">invenere locum perfossis ossibus hastae.</span><span class="linebreak"></span></p>
<p class="lineGroup"><span class="line indent1">Advolat interea, fraterni vulneris ira</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>turbatus, Libyae ductor; visoque cruore,</span><span class="linebreak"></span>
</p></section><notes></notes></section>