<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">multa feta gerens ira praecordia, Poenus</span><span class="linebreak"></span>
<span class="line">astabat muris propereque accersere lectos</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>immitem castris Decium iubet. horrida virtus</span><span class="linebreak"></span>
<span class="line">armatumque fide pectus rectique cupido</span><span class="linebreak"></span>
<span class="line">et maior Capua mens imperterrita mole</span><span class="linebreak"></span>
<span class="line">invicta stabat, torvoque minacia vultu</span><span class="linebreak"></span>
<span class="line">iussa ducis verbisque etiam incessebat amaris.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>quem Libyae rector tot signa, tot arma ferentes</span><span class="linebreak"></span>
<span class="line">spernentem increpitans magno clamore profatur:</span><span class="linebreak"></span>
<span class="line">“post Paulum, post Flaminium componimur eheu</span><span class="linebreak"></span>
<span class="line">vecordi Decio, mecum certasse volenti</span><span class="linebreak"></span>
<span class="line">in decus et famam leti. rapite, ite citati,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>signa, duces. pateatne mihi Campana vetante</span><span class="linebreak"></span>
<span class="line">urbs Decio, explorare libet, nova bella moventi</span><span class="linebreak"></span>
<span class="line">cui patuere Alpes, saxa impellentia caelum</span><span class="linebreak"></span>
<span class="line">atque uni calcata deo.” suffuderat ora</span><span class="linebreak"></span>
<span class="line">sanguis, et a torvo surgebant lumine flammae;</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>tum rictus spumans et anhelis faucibus acta</span><span class="linebreak"></span>
<span class="line">versabant penitus dirum suspiria murmur.</span><span class="linebreak"></span>
<span class="line">sic urbem invectus, toto comitante senatu</span><span class="linebreak"></span>
<span class="line">et vulgo ad spectanda ducis simul ora ruente,</span><span class="linebreak"></span>
<span class="line">effundit cunctam rabiem irarumque procellas.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">225</span><span class="br"></span>Necnon et Decio propiora pericula mentem</span><span class="linebreak"></span>
<span class="line">flammarant, tempusque adeo cernebat adesse,</span><span class="linebreak"></span>
<span class="line">quo laudes ducis invicti superaret inermis.</span><span class="linebreak"></span>
<span class="line">non illum fuga, non clausi occuluere penates;</span><span class="linebreak"></span>
<span class="line">sed liber, veluti nullus penetrasset in urbem</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>Hannibal, intrepido servaverat otia vultu,</span><span class="linebreak"></span>
</p></section><notes></notes></section>