<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">cui par imperium et vires legionibus aequae.</span><span class="linebreak"></span>
<span class="line">bellandum est astu: levior laus in duce dextrae.”</span><span class="linebreak"></span>
<span class="line indent1"><span class="br"></span><span class="lineNumber">101</span><span class="br"></span>Talia Corvinus, primoresque addere passim</span><span class="linebreak"></span>
<span class="line">orantum verba, et divisus quisque timoris</span><span class="linebreak"></span>
<span class="line">nunc superos, ne Flaminio, nunc deinde precari</span><span class="linebreak"></span>
<span class="line">Flaminium, ne caelicolis contendere perstet.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>acrius hoc accensa ducis surrexerat ira,</span><span class="linebreak"></span>
<span class="line">auditoque furens socias non defore vires:</span><span class="linebreak"></span>
<span class="line">“sicine nos,” inquit, “Boiorum in bella ruentes</span><span class="linebreak"></span>
<span class="line">spectastis, cum tanta lues vulgusque tremendum</span><span class="linebreak"></span>
<span class="line">ingrueret, rupesque iterum Tarpeia paveret?</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>quas ego tunc animas dextra, quae corpora fudi,</span><span class="linebreak"></span>
<span class="line">irata tellure sata et vix vulnere vitam</span><span class="linebreak"></span>
<span class="line">reddentes uno! iacuere ingentia membra</span><span class="linebreak"></span>
<span class="line">per campos magnisque premunt nunc ossibus arva.</span><span class="linebreak"></span>
<span class="line">scilicet has sera ad laudes Servilius arma</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>adiungat, nisi diviso vicisse triumpho</span><span class="linebreak"></span>
<span class="line">ut nequeam et decoris contentus parte quiescam?</span><span class="linebreak"></span>
<span class="line">quippe monent superi. similes ne fingite vobis,</span><span class="linebreak"></span>
<span class="line">classica qui tremitis, divos. sat magnus in hostem</span><span class="linebreak"></span>
<span class="line">augur adest ensis, pulchrumque et milite dignum</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>auspicium Latio, quod in armis dextera praestat.</span><span class="linebreak"></span>
<span class="line">an, Corvine, sedet, clausum se consul inerti</span><span class="linebreak"></span>
<span class="line">ut teneat vallo? Poenus nunc occupet altos</span><span class="linebreak"></span>
<span class="line">Arreti muros, Corythi nunc diruat arcem?</span><span class="linebreak"></span>
<span class="line">hinc Clusina petat? postremo ad moenia Romae</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>illaesus contendat iter? deforme sub armis</span><span class="linebreak"></span>
</p></section><notes></notes></section>