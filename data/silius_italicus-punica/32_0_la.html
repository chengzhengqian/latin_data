<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">cui nemora Autololum atque infidae litora Syrtis</span><span class="linebreak"></span>
<span class="line">parebant nullaque levis Gaetulus habena.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>atque is fundarat thalamos Tritonide nympha,</span><span class="linebreak"></span>
<span class="line">unde genus proavumque Iovem regina ferebat</span><span class="linebreak"></span>
<span class="line">et sua fatidico repetebat nomina luco.</span><span class="linebreak"></span>
<span class="line">haec, ignara viri vacuoque assueta cubili,</span><span class="linebreak"></span>
<span class="line">venatu et silvis primos dependerat annos;</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>non calathis mollita manus operatave fuso,</span><span class="linebreak"></span>
<span class="line">Dictynnam et saltus et anhelum impellere planta</span><span class="linebreak"></span>
<span class="line">cornipedem ac stravisse feras immitis amabat.</span><span class="linebreak"></span>
<span class="line">quales Thre√Øciae Rhodopen Pangaeaque lustrant</span><span class="linebreak"></span>
<span class="line">saxosis nemora alta iugis cursuque fatigant</span><span class="linebreak"></span>
<span class="line">Hebrum innupta manus: spreti Ciconesque Getaeque</span><span class="linebreak"></span>
<span class="line"><span class="br"></span><span class="lineNumber">76</span><span class="br"></span>et Rhesi domus et lunatis Bistones armis.</span><span class="linebreak"></span></p>
<p class="lineGroup"><span class="line indent1">Ergo habitu insignis patrio, religata fluentem</span><span class="linebreak"></span>
<span class="line">Hesperidum crinem dono dextrumque feroci</span><span class="linebreak"></span>
<span class="line">nuda latus Marti ac fulgentem tegmine laevam</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Thermodontiaca munita in proelia pelta,</span><span class="linebreak"></span>
<span class="line">fumantem rapidis quatiebat cursibus axem.</span><span class="linebreak"></span>
<span class="line">pars comitum biiugo curru, pars cetera dorso</span><span class="linebreak"></span>
<span class="line">fertur equi; nec non Veneris iam foedera passae</span><span class="linebreak"></span>
<span class="line">reginam cingunt, sed virgine densior ala est.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ipsa autem gregibus per longa mapalia lectos</span><span class="linebreak"></span>
<span class="line">ante aciem ostentabat equos; tumuloque propinqua</span><span class="linebreak"></span>
<span class="line">dum sequitur gyris campum, vibrata per auras</span><span class="linebreak"></span>
<span class="line">spicula contorquens summa ponebat in arce.</span><span class="linebreak"></span></p>
</section><notes></notes></section>