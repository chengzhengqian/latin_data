<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">Hae postquam Tyrio gentes cessere tyranno,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>utque dati rerum freni, tunc arte paterna</span><span class="linebreak"></span>
<span class="line">conciliare viros; armis consulta senatus</span><span class="linebreak"></span>
<span class="line">vertere, nunc donis. primus sumpsisse laborem,</span><span class="linebreak"></span>
<span class="line">primus iter carpsisse pedes partemque subire,</span><span class="linebreak"></span>
<span class="line">si valli festinet opus. nec cetera segnis,</span><span class="linebreak"></span>
<span class="line">quaecumque ad laudem stimulant; somnumque</span><span class="linebreak"></span>
<span class="line indent2"><span class="br"></span><span class="lineNumber">245</span><span class="br"></span>negabat</span><span class="linebreak"></span>
<span class="line">naturae noctemque vigil ducebat in armis,</span><span class="linebreak"></span>
<span class="line">interdum proiectus humi turbaeque Libyssae</span><span class="linebreak"></span>
<span class="line">insignis sagulo duris certare maniplis;</span><span class="linebreak"></span>
<span class="line">celsus et in magno praecedens agmine ductor</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>imperium praeferre suum; tum vertice nudo</span><span class="linebreak"></span>
<span class="line">excipere insanos imbres caelique ruinam.</span><span class="linebreak"></span>
<span class="line">spectarunt Poeni tremuitque exterritus Astur,</span><span class="linebreak"></span>
<span class="line">torquentem cum tela Iovem permixtaque nimbis</span><span class="linebreak"></span>
<span class="line">fulmina et excussos ventorum flatibus ignes</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>turbato transiret equo; nec pulvere fessum</span><span class="linebreak"></span>
<span class="line">agminis ardenti labefecit Sirius astro.</span><span class="linebreak"></span>
<span class="line">flammiferis tellus radiis cum exusta dehiscit,</span><span class="linebreak"></span>
<span class="line">candentique globo medius coquit aethera fervor,</span><span class="linebreak"></span>
<span class="line">femineum putat humenti iacuisse sub umbra</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>exercetque sitim et spectato fonte recedi.</span><span class="linebreak"></span>
<span class="line">idem correptis sternacem ad proelia frenis</span><span class="linebreak"></span>
<span class="line">frangere equum et famam letalis amare lacerti</span><span class="linebreak"></span>
<span class="line">ignotique amnis tranare sonantia saxa</span><span class="linebreak"></span>
<span class="line">atque e diversa socios accersere ripa.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>idem expugnati primus stetit aggere muri,</span><span class="linebreak"></span>
<span class="line">et quotiens campo rapidus fera proelia miscet,</span><span class="linebreak"></span>
</p></section><notes></notes></section>