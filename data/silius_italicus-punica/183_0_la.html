<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">sulcabat rostris portusque intrarat apertos,</span><span class="linebreak"></span>
<span class="line">ac totus multo spumabat remige pontus,</span><span class="linebreak"></span>
<span class="line">cum trepidae fremitu vitreis e sedibus antri</span><span class="linebreak"></span>
<span class="line">aequoreae pelago simul emersere sorores</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>ac possessa vident infestis litora proris.</span><span class="linebreak"></span>
<span class="line">tum magno perculsa metu Nereia turba</span><span class="linebreak"></span>
<span class="line">attonitae propere refluunt ad limina nota,</span><span class="linebreak"></span>
<span class="line">Teleboum medio surgunt qua regna profundo</span><span class="linebreak"></span>
<span class="line">pumiceaeque procul sedes. immanis in antro</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>conditur abrupto Proteus ac spumea late</span><span class="linebreak"></span>
<span class="line">cautibus obiectis reiectat caerula vates.</span><span class="linebreak"></span>
<span class="line">is postquam (sat gnarus enim rerumque metusque)</span><span class="linebreak"></span>
<span class="line">per varias lusit formas et terruit atri</span><span class="linebreak"></span>
<span class="line">serpentis squamis horrendaque sibila torsit,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>aut fremuit torvo mutatus membra leone:</span><span class="linebreak"></span>
<span class="line">“dicite,” ait, “quae causa viae? quisve ora repente</span><span class="linebreak"></span>
<span class="line">pervasit pallor? cur scire futura libido?”</span><span class="linebreak"></span></p>
<p class="lineGroup"><span class="line indent1">Ad quae Cymodoce, Nympharum maxima natu</span><span class="linebreak"></span>
<span class="line">Italidum: “nosti nostros, praesage, timores.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>quid Tyriae classes ereptaque litora nobis</span><span class="linebreak"></span>
<span class="line">portendunt? num migrantur Rhoeteia regna</span><span class="linebreak"></span>
<span class="line">in Libyam superis? aut hos Sarranus habebit</span><span class="linebreak"></span>
<span class="line">navita iam portus? patria num sede fugatae</span><span class="linebreak"></span>
<span class="line">Atlantem et Calpen extrema habitabimus antra?”</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Tunc sic, evolvens repetita exordia, retro</span><span class="linebreak"></span>
<span class="line">incipit ambiguus vates reseratque futura:</span><span class="linebreak"></span>
<span class="line">“Laomedonteus Phrygia cum sedit in Ida</span><span class="linebreak"></span>
<span class="line">pastor et, errantes dumosa per avia tauros</span><span class="linebreak"></span>
<span class="line">arguta revocans ad roscida pascua canna,</span><span class="linebreak"></span>
</p></section><notes></notes></section>