<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et, quantum terrent, tantum metuentia regna</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>ac furias auri nec vilia praemia fraudum</span><span class="linebreak"></span>
<span class="line">et super haec ritu horrificos ac more ferarum</span><span class="linebreak"></span>
<span class="line">viventes rapto populos luxuque solutum</span><span class="linebreak"></span>
<span class="line">omne decus multaque oppressum nocte pudorem.</span><span class="linebreak"></span>
<span class="line">vis colitur, iurisque locum sibi vindicat ensis,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>et probris cessit virtus. en, aspice gentes!</span><span class="linebreak"></span>
<span class="line">nemo insons; pacem servant commercia culpae.</span><span class="linebreak"></span>
<span class="line">sed, si cura tua fundata ut moenia dextra</span><span class="linebreak"></span>
<span class="line">dignum te servent memorando fine vigorem,</span><span class="linebreak"></span>
<span class="line">dedita nec fessi tramittant corpora Poeno,</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>quod solum nunc fata sinunt seriesque futuri,</span><span class="linebreak"></span>
<span class="line">extendam leti decus atque in saecula mittam</span><span class="linebreak"></span>
<span class="line">ipsaque laudatas ad manes prosequar umbras.‚Äù</span><span class="linebreak"></span></p>
<p class="lineGroup"><span class="line indent1">Inde severa levi decurrens aethere virgo</span><span class="linebreak"></span>
<span class="line">luctantem fatis petit inflammata Saguntum.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>invadit mentes et pectora nota pererrat</span><span class="linebreak"></span>
<span class="line">immittitque animis numen; tum, fusa medullis,</span><span class="linebreak"></span>
<span class="line">implicat atque sui flagrantem inspirat amorem.</span><span class="linebreak"></span>
<span class="line">arma volunt tentantque aegros ad proelia nisus.</span><span class="linebreak"></span>
<span class="line">insperatus adest vigor, interiusque recursat</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>dulcis honor divae et sacrum pro virgine letum.</span><span class="linebreak"></span>
<span class="line">it tacitus fessis per ovantia pectora sensus,</span><span class="linebreak"></span>
<span class="line">vel leto graviora pati saevasque ferarum</span><span class="linebreak"></span>
<span class="line">attentare dapes et mensis addere crimen.</span><span class="linebreak"></span>
</p></section><notes></notes></section>