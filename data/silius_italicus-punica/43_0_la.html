<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quis procul a Tyria dominos depellere Byrsa,</span><span class="linebreak"></span>
<span class="line">vel Iove non aequo, fixum est. sin fata repugnant,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>et iam damnata cessit Carthagine Mavors,</span><span class="linebreak"></span>
<span class="line">occumbam potius nec te, patria inclita, dedam</span><span class="linebreak"></span>
<span class="line">aeternum famulam liberque Acheronta videbo.</span><span class="linebreak"></span>
<span class="line">nam quae, pro superi! Fabius iubet? ocius arma</span><span class="linebreak"></span>
<span class="line">exuite et capta descendite ab arce Sagunti.</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>tum delecta manus scutorum incendat acervos,</span><span class="linebreak"></span>
<span class="line">uranturque rates, ac toto absistite ponto.</span><span class="linebreak"></span>
<span class="line">di, procul o, merita est numquam si talia plecti</span><span class="linebreak"></span>
<span class="line">Carthago, prohibete nefas nostrique solutas</span><span class="linebreak"></span>
<span class="line">ductoris servate manus!” ut deinde resedit</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>factaque censendi patrum de more potestas,</span><span class="linebreak"></span>
<span class="line">hic Hannon reddi propere certamine rapta</span><span class="linebreak"></span>
<span class="line">instat et auctorem violati foederis addit.</span><span class="linebreak"></span>
<span class="line">tum vero attoniti, ceu templo irrumperet hostis,</span><span class="linebreak"></span>
<span class="line">exsiluere patres, Latioque id verteret omen,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>oravere deum. at postquam discordia sensit</span><span class="linebreak"></span>
<span class="line">pectora et infidas ad Martem vergere mentes,</span><span class="linebreak"></span>
<span class="line">non ultra patiens Fabius rexisse dolorem,</span><span class="linebreak"></span>
<span class="line">consilium propere exposcit, patribusque vocatis,</span><span class="linebreak"></span>
<span class="line">bellum se gestare sinu pacemque profatus,</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>quid sedeat, legere ambiguis neu fallere dictis</span><span class="linebreak"></span>
<span class="line">imperat ac, saevo neutrum renuente senatu,</span><span class="linebreak"></span>
<span class="line">ceu clausas acies gremioque effunderet arma:</span><span class="linebreak"></span>
<span class="line">“accipite infaustum Libyae eventuque priori</span><span class="linebreak"></span>
</p></section><notes></notes></section>