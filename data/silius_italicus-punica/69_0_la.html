<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">330</span><span class="br"></span>nec vitam sine Marte pati: quippe omnis in armis</span><span class="linebreak"></span>
<span class="line">lucis causa sita, et damnatum vivere paci.</span><span class="linebreak"></span></p>
<p class="lineGroup"><span class="line indent1">Venit et, Aurorae lacrimis perfusus, in orbem</span><span class="linebreak"></span>
<span class="line">diversum, patrias fugit cum devius oras,</span><span class="linebreak"></span>
<span class="line">armiger Eoi non felix Memnonis Astyr.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>his parvus sonipes nec Marti notus; at idem</span><span class="linebreak"></span>
<span class="line">aut inconcusso glomerat vestigia dorso,</span><span class="linebreak"></span>
<span class="line">aut molli pacata celer rapit esseda collo.</span><span class="linebreak"></span>
<span class="line">Cydnus agit, iuga Pyrenes venatibus acer</span><span class="linebreak"></span>
<span class="line">metiri iaculove extendere proelia Mauro.</span><span class="linebreak"></span>
<span class="line indent1"><span class="br"></span><span class="lineNumber">340</span><span class="br"></span>Venere et Celtae sociati nomen Hiberis.</span><span class="linebreak"></span>
<span class="line">his pugna cecidisse decus, corpusque cremari</span><span class="linebreak"></span>
<span class="line">tale nefas: caelo credunt superisque referri,</span><span class="linebreak"></span>
<span class="line">impastus carpat si membra iacentia vultur.</span><span class="linebreak"></span></p>
<p class="lineGroup"><span class="line indent1">Fibrarum et pennae divinarumque sagacem</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>flammarum misit dives Callaecia pubem,</span><span class="linebreak"></span>
<span class="line">barbara nunc patriis ululantem carmina linguis,</span><span class="linebreak"></span>
<span class="line">nunc, pedis alterno percussa verbere terra,</span><span class="linebreak"></span>
<span class="line">ad numerum resonas gaudentem plaudere caetras.</span><span class="linebreak"></span>
<span class="line">haec requies ludusque viris, ea sacra voluptas.</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>cetera femineus peragit labor; addere sulco</span><span class="linebreak"></span>
<span class="line">semina et impresso tellurem vertere aratro,</span><span class="linebreak"></span>
<span class="line">segne viris. quicquid duro sine Marte gerundum,</span><span class="linebreak"></span>
<span class="line">Callaici coniux obit irrequieta mariti.</span><span class="linebreak"></span>
<span class="line">hos Viriathus agit Lusitanumque remotis</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>extractum lustris, primo Viriathus in aevo,</span><span class="linebreak"></span>
<span class="line">nomen Romanis factum mox nobile damnis.</span><span class="linebreak"></span></p>
</section><notes></notes></section>