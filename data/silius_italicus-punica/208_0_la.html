<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">tertia vix superest, crudo quae venit Hibero,</span><span class="linebreak"></span>
<span class="line">turba virum. persta et cauti medicamina belli</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>lentus ama. si qua interea irritaverit aura</span><span class="linebreak"></span>
<span class="line">annueritque deus, velox accede secundis.”</span><span class="linebreak"></span></p>
<p class="lineGroup"><span class="line indent1">Cui breviter maesto consul sic ore vicissim:</span><span class="linebreak"></span>
<span class="line">“mecum erit haec prorsus pietas,mentemque feremus</span><span class="linebreak"></span>
<span class="line">in Poenos, invicte, tuam. nec me unica fallit</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>cunctandi ratio, qua te grassante senescens</span><span class="linebreak"></span>
<span class="line">Hannibal oppressum vidit considere bellum.</span><span class="linebreak"></span>
<span class="line">sed quaenam ira deum? consul datus alter, opinor,</span><span class="linebreak"></span>
<span class="line">Ausoniae est, alter Poenis. trahit omnia secum</span><span class="linebreak"></span>
<span class="line">et metuit demens, alio ne consule Roma</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>concidat. e Tyrio consortem accite senatu,</span><span class="linebreak"></span>
<span class="line">non tam saeva volet. nullus, qui portet in hostem,</span><span class="linebreak"></span>
<span class="line">sufficit insano sonipes; incedere noctis,</span><span class="linebreak"></span>
<span class="line">quae tardent cursum, tenebras dolet; itque superbus</span><span class="linebreak"></span>
<span class="line">tantum non strictis mucronibus, ulla retardet</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>ne pugnas mora, dum vagina ducitur ensis.</span><span class="linebreak"></span>
<span class="line">Tarpeiae rupes cognataque sanguine nobis</span><span class="linebreak"></span>
<span class="line">tecta Iovis, quaeque arce sua nunc stantia linquo</span><span class="linebreak"></span>
<span class="line">moenia felicis patriae, quocumque vocabit</span><span class="linebreak"></span>
<span class="line">summa salus, testor, spreto discrimine iturum.</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>sed si surda mihi pugnabunt castra monenti,</span><span class="linebreak"></span>
<span class="line">haud ego vos ultra, nati, dulcemque morabor</span><span class="linebreak"></span>
<span class="line">Assaraci de gente domum, similemve videbit</span><span class="linebreak"></span>
<span class="line">Varroni Paulum redeuntem saucia Roma.”</span><span class="linebreak"></span></p>
</section><notes></notes></section>