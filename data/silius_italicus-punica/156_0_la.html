<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">affatus, iubet et vestros et coniugis una</span><span class="linebreak"></span>
<span class="line">arcere amplexus; patet impenetrabilis ille</span><span class="linebreak"></span>
<span class="line">luctibus et numquam summissus colla dolori.”</span><span class="linebreak"></span>
<span class="line indent1"><span class="br"></span><span class="lineNumber">415</span><span class="br"></span>Hic alto iuvenis gemitu lacrimisque coortis:</span><span class="linebreak"></span>
<span class="line">“magne parens,” inquit, “quo maius numine nobis</span><span class="linebreak"></span>
<span class="line">Tarpeia nec in arce sedet, si iura querelis</span><span class="linebreak"></span>
<span class="line">sunt concessa piis, cur hoc matrique mihique</span><span class="linebreak"></span>
<span class="line">solamen, vel cur decus hoc, o dure, negasti,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>tangere sacratos vultus atque oscula ab ore</span><span class="linebreak"></span>
<span class="line">libavisse tuo? dextram mihi prendere dextra</span><span class="linebreak"></span>
<span class="line">non licitum? leviora forent haec vulnera quantum,</span><span class="linebreak"></span>
<span class="line">si ferre ad manes infixos mente daretur</span><span class="linebreak"></span>
<span class="line">amplexus, venerande, tuos. sed vana recordor</span><span class="linebreak"></span>
<span class="line">ni, Mare,—nam primo tunc haerebamus in aevo—</span><span class="linebreak"></span>
<span class="line"><span class="br"></span><span class="lineNumber">426</span><span class="br"></span>humana maior species erat; horrida cano</span><span class="linebreak"></span>
<span class="line">vertice descendens ingentia colla tegebat</span><span class="linebreak"></span>
<span class="line">caesaries, frontique coma squalente sedebat</span><span class="linebreak"></span>
<span class="line">terribilis decor atque animi venerabile pondus.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>nil posthac oculis simile incidit.” excipit inde</span><span class="linebreak"></span>
<span class="line">iam Marus atque, inhibens convellere vulnera questu:</span><span class="linebreak"></span>
<span class="line">“quid, cum praeteritis invisa penatibus,” inquit,</span><span class="linebreak"></span>
<span class="line">“hospitia et sedes Poenorum intravit acerbas?</span><span class="linebreak"></span>
<span class="line">affixi clipei currusque et spicula nota</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>aedibus in parvis, magni monumenta triumphi,</span><span class="linebreak"></span>
<span class="line">pulsabant oculos, coniuxque in limine primo</span><span class="linebreak"></span>
<span class="line">clamabat:’ quo fers gressus? non Punicus hic est,</span><span class="linebreak"></span>
<span class="line">Regule, quem fugias, carcer. vestigia nostri</span><span class="linebreak"></span>
<span class="line">casta tori domus et patrium sine crimine servat</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>inviolata larem. semel hic iterumque (quid, oro,</span><span class="linebreak"></span>
</p></section><notes></notes></section>