<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">multa adeo nequiquam ausi; pressitque tyrannus</span><span class="linebreak"></span>
<span class="line">Ianiculum incumbens. ubi mox, iam pace probata,</span><span class="linebreak"></span>
<span class="line">compressere odia, et positum cum foedere bellum,</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>obsidibusque obstricta fides, (mansuescere corda</span><span class="linebreak"></span>
<span class="line">nescia, pro superi! et nil non immite parata</span><span class="linebreak"></span>
<span class="line">gens Italum pro laude pati). bis Cloelia senos</span><span class="linebreak"></span>
<span class="line">nondum complerat primaevi corporis annos,</span><span class="linebreak"></span>
<span class="line">una puellarum Laurentum et pignora pacis</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>inter virgineas regi tramissa catervas.</span><span class="linebreak"></span>
<span class="line">facta virum sileo; rege haec et foedere et annis</span><span class="linebreak"></span>
<span class="line">et fluvio spretis, mirantem interrita Thybrim</span><span class="linebreak"></span>
<span class="line">tranavit, frangens undam puerilibus ulnis.</span><span class="linebreak"></span>
<span class="line">cui si mutasset sexum natura, reverti</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>forsan Tyrrhenas tibi non licuisset in oras,</span><span class="linebreak"></span>
<span class="line">Porsena. sed iuveni, ne sim tibi longior, hinc est</span><span class="linebreak"></span>
<span class="line">et genus et clara memorandum virgine nomen.”</span><span class="linebreak"></span></p>
<p class="lineGroup">
<span class="line indent1">Talia dum pandit, vicinus parte sinistra</span><span class="linebreak"></span>
<span class="line">per subitum erumpit clamor, permixta ruina</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>inter et arma virum et lacerata cadavera Pauli</span><span class="linebreak"></span>
<span class="line">eruerant corpus media de strage iacentum.</span><span class="linebreak"></span>
<span class="line">heu quis erat! quam non similis modo Punica telis</span><span class="linebreak"></span>
<span class="line">agmina turbanti! vel cum Taulantia regna</span><span class="linebreak"></span>
<span class="line">vertit, et Illyrico sunt addita vincla tyranno!</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>pulvere canities atro arentique cruore</span><span class="linebreak"></span>
<span class="line">squalebat barba, et perfracti turbine dentes</span><span class="linebreak"></span>
<span class="line">muralis saxi, tum toto corpore vulnus.</span><span class="linebreak"></span></p>
<p class="lineGroup">
<span class="line indent1">Quae postquam aspexit geminatus gaudia ductor</span><span class="linebreak"></span>
<span class="line">Sidonius: “fuge, Varro,” inquit, “fuge, Varro,</span><span class="linebreak"></span></p>
<p class="lineGroup">
<span class="line indent1">superstes,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>dum iaceat Paulus! patribus Fabioque sedenti</span><span class="linebreak"></span>
</p></section><notes></notes></section>