<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">vana superstitio est; dea sola in pectore virtus</span><span class="linebreak"></span>
<span class="line">bellantum viget. umbrarum me noctibus atris</span><span class="linebreak"></span>
<span class="line">agmina circumstant, Trebiae qui gurgite quique</span><span class="linebreak"></span>
<span class="line">Eridani volvuntur aquis, inhumata iuventus.”</span><span class="linebreak"></span></p>
<p class="lineGroup"><span class="line indent1">Nec mora. iam medio coetu signisque sub ipsis</span><span class="linebreak"></span>
<span class="line"><span class="br"></span><span class="lineNumber">131</span><span class="br"></span>postrema aptabat nulli exorabilis arma.</span><span class="linebreak"></span>
<span class="line">aere atque aequorei tergo flavente iuvenci</span><span class="linebreak"></span>
<span class="line">cassis erat munita viro; cui vertice surgens</span><span class="linebreak"></span>
<span class="line">triplex crista iubas effundit crine Suëvo;</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Scylla super, fracti contorquens pondera remi,</span><span class="linebreak"></span>
<span class="line">instabat saevosque canum pandebat hiatus,</span><span class="linebreak"></span>
<span class="line">nobile Gargeni spolium, quod rege superbus</span><span class="linebreak"></span>
<span class="line">Boiorum caeso capiti illacerabile victor</span><span class="linebreak"></span>
<span class="line">aptarat pugnasque decus portabat in omnes.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>loricam induitur; tortos huic nexilis hamos</span><span class="linebreak"></span>
<span class="line">ferro squama rudi permixtoque asperat auro.</span><span class="linebreak"></span>
<span class="line">tum clipeum capit, aspersum quem caedibus olim</span><span class="linebreak"></span>
<span class="line">Celticus ornarat cruor; humentique sub antro,</span><span class="linebreak"></span>
<span class="line">ceu fetum, lupa permulcens puerilia membra</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ingentem Assaraci caelo nutribat alumnum.</span><span class="linebreak"></span>
<span class="line">hinc ensem lateri dextraeque accommodat hastam.</span><span class="linebreak"></span>
<span class="line">stat sonipes vexatque ferox humentia frena,</span><span class="linebreak"></span>
<span class="line">Caucasiam instratus virgato corpore tigrim.</span><span class="linebreak"></span>
<span class="line">inde exceptus equo, qua dant angusta viarum,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>nunc hos, nunc illos adit atque hortatibus implet:</span><span class="linebreak"></span>
<span class="line">“vestrum opus est vestrumque decus, suffixa per</span><span class="linebreak"></span>
<span class="line indent2">urbem</span><span class="linebreak"></span>
<span class="line">Poeni ferre ducis spectanda parentibus ora.</span><span class="linebreak"></span>
</p></section><notes></notes></section>