<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">70</span><span class="br"></span>Sidonis in Latia trepidabat naufraga terra.</span><span class="linebreak"></span>
<span class="line">ecce autem Aeneas, sacro comitatus Iulo,</span><span class="linebreak"></span>
<span class="line">iam regni compos, noto sese ore ferebat.</span><span class="linebreak"></span>
<span class="line">qui terrae defixam oculos et multa timentem</span><span class="linebreak"></span>
<span class="line">ac deinde allapsam genibus lacrimantis Iuli</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>attollit mitique manu intra limina ducit.</span><span class="linebreak"></span>
<span class="line">atque ubi iam casus adversorumque pavorem</span><span class="linebreak"></span>
<span class="line">hospitii lenivit honos, tum discere maesta</span><span class="linebreak"></span>
<span class="line">exposcit cura letum infelicis Elissae.</span><span class="linebreak"></span>
<span class="line">cui sic, verba trahens largis cum fletibus, Anna</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>incipit et blandas addit pro tempore voces:</span><span class="linebreak"></span>
<span class="line">â€œnate dea, solus regni lucisque fuisti</span><span class="linebreak"></span>
<span class="line">germanae tu causa meae; mors testis et ille</span><span class="linebreak"></span>
<span class="line">(heu cur non idem mihi tum!) rogus. ora videre</span><span class="linebreak"></span>
<span class="line">postquam est ereptum miserae tua, litore sedit</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>interdum, stetit interdum; ventosque secuta</span><span class="linebreak"></span>
<span class="line">infelix oculis, magno clamore vocabat</span><span class="linebreak"></span>
<span class="line">Aenean comitemque tuae se imponere solam</span><span class="linebreak"></span>
<span class="line">orabat paterere rati. mox turbida anhelum</span><span class="linebreak"></span>
<span class="line">rettulit in thalamos cursum subitoque tremore</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>substitit et sacrum timuit tetigisse cubile.</span><span class="linebreak"></span>
<span class="line">inde amens nunc sideream fulgentis Iuli</span><span class="linebreak"></span>
<span class="line">effigiem fovet amplexu, nunc tota repente</span><span class="linebreak"></span>
<span class="line">ad vultus conversa tuos, ab imagine pendet</span><span class="linebreak"></span>
<span class="line">conqueriturque tibi et sperat responsa remitti.</span><span class="linebreak"></span>
<span class="line">non umquam spem ponit amor. iam tecta domumque</span><span class="linebreak"></span>
<span class="line"><span class="br"></span><span class="lineNumber">96</span><span class="br"></span>deserit et rursus portus furibunda revisit,</span><span class="linebreak"></span>
<span class="line">si qui te referant converso flamine venti.</span><span class="linebreak"></span>
<span class="line">ad magicas etiam fallax atque improba gentis</span><span class="linebreak"></span>
<span class="line">Massylae levitas descendere compulit artes.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>heu sacri vatum errores! dum numina noctis</span><span class="linebreak"></span>
</p></section><notes></notes></section>