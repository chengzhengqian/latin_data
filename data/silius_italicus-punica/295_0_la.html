<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">in patria; liceat non exhaurire rapacis</span><span class="linebreak"></span>
<span class="line">impensis belli vacuatos saepe penates.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>nunc en, nunc, inquam (falsa ut praesagia nostra</span><span class="linebreak"></span>
<span class="line">sint, oro, mensque augurio ludatur inani)</span><span class="linebreak"></span>
<span class="line">haud procul est funesta dies, atrocia novi</span><span class="linebreak"></span>
<span class="line">corda ac prospicio natas e cladibus iras.</span><span class="linebreak"></span>
<span class="line"><span class="br"></span><span class="lineNumber">574</span><span class="br"></span>vos ego, vos metuo, Cannae, submittite signa</span><span class="linebreak"></span>
<span class="line">atque adeo temptate, agedum, ac deposcite pacem:</span><span class="linebreak"></span>
<span class="line">non dabitur. parat ille dolor, mihi credite, maius</span><span class="linebreak"></span>
<span class="line">exitium accepto; citiusque haec foedera victor</span><span class="linebreak"></span>
<span class="line">quam victus, dabit. atque adeo, qui tanta superbo</span><span class="linebreak"></span>
<span class="line">facta sonas ore et spumanti turbine perflas</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>ignorantum aures, die, en, germanus in armis</span><span class="linebreak"></span>
<span class="line">ille tuus par Gradivo, per saecula tellus</span><span class="linebreak"></span>
<span class="line">cui similem numquam ductorem in bella creavit,</span><span class="linebreak"></span>
<span class="line">moenia Romuleae cur nondum viderit urbis?</span><span class="linebreak"></span>
<span class="line">scilicet e gremio matrum rapiamus in hostem</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>nondum portandis habiles gravioribus armis?</span><span class="linebreak"></span>
<span class="line">aeratas iussi texamus mille carinas,</span><span class="linebreak"></span>
<span class="line">atque omnis Libyae quaeratur belua terris,</span><span class="linebreak"></span>
<span class="line">ut longa imperia atque armatos proroget annos</span><span class="linebreak"></span>
<span class="line">Hannibal et regnum trahat usque in tempora fati?</span><span class="linebreak"></span>
<span class="line">vos vero—neque enim occulto circumdamur astu—</span><span class="linebreak"></span>
<span class="line"><span class="br"></span><span class="lineNumber">591</span><span class="br"></span>ne dulces spoliate domos; castrisque potentum</span><span class="linebreak"></span>
<span class="line">atque opibus sancite modum. pax optima rerum,</span><span class="linebreak"></span>
<span class="line">quas homini novisse datum est; pax una triumphis</span><span class="linebreak"></span>
<span class="line">innumeris potior; pax, custodire salutem</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>et cives aequare potens, revocetur in arces</span><span class="linebreak"></span>
<span class="line">tandem Sidonias; et fama fugetur ab urbe</span><span class="linebreak"></span>
</p></section><notes></notes></section>