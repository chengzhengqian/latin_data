<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">Nec Cerretani, quondam Tirynthia castra,</span><span class="linebreak"></span>
<span class="line">aut Vasco, insuetus galeae, ferre arma morati.</span><span class="linebreak"></span>
<span class="line">non, quae Dardanios post vidit, Ilerda, furores,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>nec qui, Massageten monstrans feritate parentem,</span><span class="linebreak"></span>
<span class="line">cornipedis fusa satiaris, Concane, vena.</span><span class="linebreak"></span>
<span class="line">iamque Ebusus Phoenissa movet, movet Arbacus</span><span class="linebreak"></span>
<span class="line indent2">arma,</span><span class="linebreak"></span>
<span class="line">aclyde vel tenui pugnax instare veruto;</span><span class="linebreak"></span>
<span class="line">iam cui Tlepolemus sator et cui Lindus origo,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>funda bella ferens Baliaris et alite plumbo;</span><span class="linebreak"></span>
<span class="line">et quos nunc Gravios violato nomine Graium</span><span class="linebreak"></span>
<span class="line">Oeneae misere domus Aetolaque Tyde.</span><span class="linebreak"></span>
<span class="line">dat Carthago viros, Teucro fundata vetusto,</span><span class="linebreak"></span>
<span class="line">Phocaïcae dant Emporiae, dat Tarraco pubem</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>vitifera et Latio tantum cessura Lyaeo.</span><span class="linebreak"></span>
<span class="line">hos inter clara thoracis luce nitebat</span><span class="linebreak"></span>
<span class="line">Sedetana cohors, quam Sucro rigentibus undis</span><span class="linebreak"></span>
<span class="line">atque altrix celsa mittebat Saetabis arce—Saetabis</span><span class="linebreak"></span>
<span class="line">et telas Arabum sprevisse superba</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>et Pelusiaco filum componere lino.</span><span class="linebreak"></span>
<span class="line">Mandonius populis domitorque insignis equorum</span><span class="linebreak"></span>
<span class="line">imperitat Caeso, et socio stant castra labore.</span><span class="linebreak"></span></p>
<p class="lineGroup"><span class="line indent1">At Vettonum alas Balarus probat aequore aperto.</span><span class="linebreak"></span>
<span class="line">hic adeo, cum ver placidum flatusque tepescit,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>concubitus servans tacitos, grex perstat equarum</span><span class="linebreak"></span>
</p></section><notes></notes></section>