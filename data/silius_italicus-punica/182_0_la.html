<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">385</span><span class="br"></span>atque his praeformat dictis fingitque monendo:</span><span class="linebreak"></span>
<span class="line">“si factis nondum, Minuci, te cauta probare</span><span class="linebreak"></span>
<span class="line">erudiit Fortuna meis, nec ducere verba</span><span class="linebreak"></span>
<span class="line">ad verum decus ac pravis arcere valebunt.</span><span class="linebreak"></span>
<span class="line">vidisti clausum Hannibalem; nil miles et alae</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>iuvere aut densis legio conferta maniplis.</span><span class="linebreak"></span>
<span class="line">testor te, solus clausi, nec deinde morabor.</span><span class="linebreak"></span>
<span class="line">dis sine me libare dapem et sollemnia ferre.</span><span class="linebreak"></span>
<span class="line">hunc iterum atque iterum vinctum vel montibus altis</span><span class="linebreak"></span>
<span class="line">amnibus aut rapidis—modo pugna absistite—tradam.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>interea (crede experto, non fallimus) aegris</span><span class="linebreak"></span>
<span class="line">nil movisse salus rebus. sit gloria multis</span><span class="linebreak"></span>
<span class="line">et placeat, quippe egregium, prosternere ferro</span><span class="linebreak"></span>
<span class="line">hostem; sed Fabio sit vos servasse triumphus.</span><span class="linebreak"></span>
<span class="line">plena tibi castra atque intactus vulnere miles</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>creditur; hos nobis (erit haec tibi gloria) redde.</span><span class="linebreak"></span>
<span class="line">iam cernes Libycum huic vallo assultare leonem,</span><span class="linebreak"></span>
<span class="line">iam praedas offerre tibi, iam vertere terga,</span><span class="linebreak"></span>
<span class="line">respectantem adeo atque iras cum fraude coquentem.</span><span class="linebreak"></span>
<span class="line">claude, oro, castra et cunctas spes eripe pugnae.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>haec monuisse satis; sed si compescere corda</span><span class="linebreak"></span>
<span class="line">non datur oranti, magno te iure pioque</span><span class="linebreak"></span>
<span class="line">dictator capere arma veto.” sic castra relinquens</span><span class="linebreak"></span>
<span class="line">vallarat monitis ac se referebat ad urbem.</span><span class="linebreak"></span></p>
<p class="lineGroup"><span class="line indent1">Ecce autem flatu classis Phoenissa secundo</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>litora Caietae Laestrygoniosque recessus</span><span class="linebreak"></span>
</p></section><notes></notes></section>