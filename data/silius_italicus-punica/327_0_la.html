<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et tonitrus fugio.’ procul hanc expellite, gentes,</span><span class="linebreak"></span>
<span class="line">femineam, Tyriae, labem, nisi luce serena</span><span class="linebreak"></span>
<span class="line">nescire ac liquida Mavortem agitare sub aethra.”</span><span class="linebreak"></span></p>
<p class="lineGroup">
<span class="line indent1">Terror adhuc inerat superum ac redolentia in armis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>fulmina et ante oculos irati pugna Tonantis.</span><span class="linebreak"></span>
<span class="line">parendi tamen et cuicumque incumbere iusso</span><span class="linebreak"></span>
<span class="line">durabat vigor, ac, sensim diffusus ad oras,</span><span class="linebreak"></span>
<span class="line">signa reportandi crescebat in agmine fervor.</span><span class="linebreak"></span>
<span class="line">sic, ubi perrupit stagnantem calculus undam,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>exiguos format per prima volumina gyros,</span><span class="linebreak"></span>
<span class="line">mox, tremulum vibrans motu gliscente liquorem,</span><span class="linebreak"></span>
<span class="line">multiplicat crebros sinuati gurgitis orbes,</span><span class="linebreak"></span>
<span class="line">donec postremo laxatis circulus oris</span><span class="linebreak"></span>
<span class="line">contingat geminas patulo curvamine ripas.</span><span class="linebreak"></span></p>
<p class="lineGroup">
<span class="line indent1">At contra Argyripae pravum decus (inclita namque</span><span class="linebreak"></span>
<span class="line"><span class="br"></span><span class="lineNumber">31</span><span class="br"></span>semina ab Oenea ductoris stirpe trahebat</span><span class="linebreak"></span>
<span class="line">Aetoli: Dasio fuit haud ignobile nomen)</span><span class="linebreak"></span>
<span class="line">laetus opum, sed clauda fides; seseque calenti</span><span class="linebreak"></span>
<span class="line">addiderat Poeno, Latiae diffisus habenae—</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>is, volvens veterum memorata antiqua parentum,</span><span class="linebreak"></span>
<span class="line">“longo miles” ait, “quateret cum Teucria bello</span><span class="linebreak"></span>
<span class="line">Pergama, et ad muros staret sine sanguine Mavors,</span><span class="linebreak"></span>
<span class="line">sollicitis Calchas (nam sic fortissimus heros</span><span class="linebreak"></span>
<span class="line">poscenti socero saepe inter pocula Dauno</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>narrabat memori Diomedes condita mente)—</span><span class="linebreak"></span>
<span class="line">sed Calchas Danais, nisi clausum ex sedibus arcis</span><span class="linebreak"></span>
<span class="line">armisonae curent simulacrum avellere divae,</span><span class="linebreak"></span>
<span class="line">non umquam affirmat Therapnaeis Ilion armis</span><span class="linebreak"></span>
</p></section><notes></notes></section>