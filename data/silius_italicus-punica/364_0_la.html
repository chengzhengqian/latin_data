<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Pyrrhus origo dabat stimulos proavique superbum</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Aeacidae genus atque aeternus carmine Achilles.</span><span class="linebreak"></span>
<span class="line">ergo ardor subitus Poenorum incepta fovendi;</span><span class="linebreak"></span>
<span class="line">nec sceleri mora: iam iungit nova foedera, pacto,</span><span class="linebreak"></span>
<span class="line">cederet ut Siculis victor Sidonius oris.</span><span class="linebreak"></span>
<span class="line">sed stabant Poenae, tumulumque negabat Erinnys,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>qua modo pactus erat socium non cernere, terra.</span><span class="linebreak"></span>
<span class="line">saevos namque pati fastus iuvenemque cruento</span><span class="linebreak"></span>
<span class="line">flagrantem luxu et miscentem turpia diris</span><span class="linebreak"></span>
<span class="line">haud ultra faciles, quos ira metusque coquebat,</span><span class="linebreak"></span>
<span class="line">iurati obtruncant. nec iam modus ensibus: addunt</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>femineam caedem atque insontum rapta sororum</span><span class="linebreak"></span>
<span class="line">corpora prosternunt ferro. nova saevit in armis</span><span class="linebreak"></span>
<span class="line">libertas iactatque iugum: pars Punica castra,</span><span class="linebreak"></span>
<span class="line">pars Italos et nota volunt; nec turba furentum</span><span class="linebreak"></span>
<span class="line">defit quae neutro sociari foedere malit.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>Tali Trinacriae motu rebusque Sicanis</span><span class="linebreak"></span>
<span class="line">exitio regis trepidis, sublimis honore</span><span class="linebreak"></span>
<span class="line">(tertia nam Latios renovarat purpura fasces)</span><span class="linebreak"></span>
<span class="line">Marcellus classem Zanclaeis appulit oris.</span><span class="linebreak"></span>
<span class="line"><span class="br"></span><span class="lineNumber">114</span><span class="br"></span>atque ubi cuncta viro caedesque exposta tyranni</span><span class="linebreak"></span>
<span class="line">ambiguaeque hominum mentes, Carthaginis arma</span><span class="linebreak"></span>
<span class="line">quos teneant et quanta locos, quod vulgus amicum</span><span class="linebreak"></span>
<span class="line">duret Troiugenis, quantos Arethusa tumores</span><span class="linebreak"></span>
<span class="line">concipiat perstetque suas non pandere portas,</span><span class="linebreak"></span>
<span class="line">incumbit bello ac totam per proxima raptim</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>armorum effundit flammato pectore pestem.</span><span class="linebreak"></span>
<span class="line">non aliter Boreas, Rhodopes a vertice praeceps</span><span class="linebreak"></span>
</p></section><notes></notes></section>