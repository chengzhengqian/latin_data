<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">cedentes urget, totas largitus habenas,</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Livius acer equo et turmis abeuntibus infert</span><span class="linebreak"></span>
<span class="line">cornipedem. tunc aversi turgentia colla</span><span class="linebreak"></span>
<span class="line">disicit ense Mosae. percussit pondere terram</span><span class="linebreak"></span>
<span class="line">cum galea ex alto lapsum caput, at residentem</span><span class="linebreak"></span>
<span class="line">turbatus rapuit sonipes in proelia truncum.</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>hic Cato—nam medio vibrabat et ipse tumultu—:</span><span class="linebreak"></span>
<span class="line">“si, primas,” inquit, “bello cum amisimus Alpes,</span><span class="linebreak"></span>
<span class="line">hic iuveni oppositus Tyrio foret, hei mihi quanta</span><span class="linebreak"></span>
<span class="line">cessavit Latio dextra, et quot funera Poenis</span><span class="linebreak"></span>
<span class="line">donarunt pravi suffragia tristia Campi!”</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">735</span><span class="br"></span>Iamque inclinabant acies, cunctisque pavorem</span><span class="linebreak"></span>
<span class="line">Gallorum induerat pavor, et Fortuna ruebat</span><span class="linebreak"></span>
<span class="line">Sidonia; ad Rutulos Victoria verterat alas.</span><span class="linebreak"></span>
<span class="line">celsus, ceu prima reflorescente iuventa,</span><span class="linebreak"></span>
<span class="line">ibat consul, ovans maior maiorque videri.</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>ecce, trahens secum canentem pulvere turmam,</span><span class="linebreak"></span>
<span class="line">ductor Agenoreus subit, intorquensque lacertis</span><span class="linebreak"></span>
<span class="line">tela, sonat: “cohibete fugam. cui cedimus hosti?</span><span class="linebreak"></span>
<span class="line">nonne pudet? conversa senex marcentibus annis</span><span class="linebreak"></span>
<span class="line">agmina agit; nunc, quaeso, mihi nunc dextera in</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">744</span><span class="br"></span>armis</span><span class="linebreak"></span>
<span class="line">degenerat, nostrique piget? mihi Belus avorum</span><span class="linebreak"></span>
<span class="line">principium, mihi cognatum Sidonia Dido</span><span class="linebreak"></span>
<span class="line">nomen, et ante omnes bello numerandus Hamilcar</span><span class="linebreak"></span>
<span class="line">est genitor; mihi, cui cedunt montesque lacusque</span><span class="linebreak"></span>
<span class="line">et campi atque amnes, frater; me magna secundum</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>Carthago putat Hannibali; me Baetis in oris</span><span class="linebreak"></span>
<span class="line">aequant germano passae mea proelia gentes.”</span><span class="linebreak"></span>
</p></section><notes></notes></section>