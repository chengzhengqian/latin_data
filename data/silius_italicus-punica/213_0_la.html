<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Narnia et infestum nebulis humentibus olim</span><span class="linebreak"></span>
<span class="line">Iguvium patuloque iacens sine moenibus arvo</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>Fulginia; his populi fortes: Amerinus et, armis</span><span class="linebreak"></span>
<span class="line">vel rastris laudande Camers, his Sassina, dives</span><span class="linebreak"></span>
<span class="line">lactis, et haud parci Martem coluisse Tudertes.</span><span class="linebreak"></span>
<span class="line">ductor Piso viros spernaces mortis agebat,</span><span class="linebreak"></span>
<span class="line">ora puer pulcherque habitum, sed corde sagaci</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>aequabat senium atque astu superaverat annos.</span><span class="linebreak"></span>
<span class="line">is primam ante aciem pictis radiabat in armis,</span><span class="linebreak"></span>
<span class="line">Arsacidum ut fulvo micat ignea gemma monili.</span><span class="linebreak"></span></p>
<p class="lineGroup"><span class="line indent1">Iamque per Etruscos legio completa maniplos</span><span class="linebreak"></span>
<span class="line">rectorem magno spectabat nomine Galbam.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>huic genus orditur Minos illusaque tauro</span><span class="linebreak"></span>
<span class="line">PasiphaÃ«, clarique dehinc stant ordine patres.</span><span class="linebreak"></span>
<span class="line">lectos Caere viros, lectos Cortona, superbi</span><span class="linebreak"></span>
<span class="line">Tarchonis domus, et veteres misere Graviscae.</span><span class="linebreak"></span>
<span class="line">necnon Argolico dilectum litus Halaeso</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Alsium et obsessae campo squalente Fregenae.</span><span class="linebreak"></span>
<span class="line">affuit et, sacris interpres fulminis alis,</span><span class="linebreak"></span>
<span class="line">Faesula et, antiquus Romanis moenibus horror,</span><span class="linebreak"></span>
<span class="line">Clusinum vulgus; cum, Porsena magne, iubebas</span><span class="linebreak"></span>
<span class="line">nequiquam pulsos Romae imperitare Superbos.</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>tunc, quos a niveis exegit Luna metallis,</span><span class="linebreak"></span>
<span class="line">insignis portu, quo non spatiosior alter</span><span class="linebreak"></span>
<span class="line">innumeras cepisse rates et claudere pontum,</span><span class="linebreak"></span>
<span class="line">Maeoniaeque decus quondam Vetulonia gentis.</span><span class="linebreak"></span>
<span class="line">bissenos haec prima dedit praecedere fasces</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>et iunxit totidem tacito terrore secures;</span><span class="linebreak"></span>
</p></section><notes></notes></section>