<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">595</span><span class="br"></span>efferet. et sacris augebit nomen Iulis</span><span class="linebreak"></span>
<span class="line">bellatrix gens bacifero nutrita Sabino.</span><span class="linebreak"></span>
<span class="line">hinc pater ignotam donabit vincere Thylen</span><span class="linebreak"></span>
<span class="line">inque Caledonios primus trahet agmina lucos;</span><span class="linebreak"></span>
<span class="line">compescet ripis Rhenum, reget impiger Afros</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>palmiferamque senex bello domitabit Idumen.</span><span class="linebreak"></span>
<span class="line">nec Stygis ille lacus viduataque lumine regna</span><span class="linebreak"></span>
<span class="line">sed superum sedem nostrosque tenebit honores.</span><span class="linebreak"></span>
<span class="line">tum iuvenis, magno praecellens robore mentis,</span><span class="linebreak"></span>
<span class="line">excipiet patriam molem celsusque feretur,</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>aequatum imperio tollens caput: hic fera gentis</span><span class="linebreak"></span>
<span class="line">bella Palaestinae primo delebit in aevo.</span><span class="linebreak"></span>
<span class="line">at tu transcendes, Germanice, facta tuorum,</span><span class="linebreak"></span>
<span class="line">iam puer auricomo praeformidate Batavo.</span><span class="linebreak"></span>
<span class="line">nec te terruerint Tarpei culminis ignes,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>sacrilegas inter flammas servabere terris;</span><span class="linebreak"></span>
<span class="line">nam te longa manent nostri consortia mundi.</span><span class="linebreak"></span>
<span class="line">huic laxos arcus olim Gangetica pubes</span><span class="linebreak"></span>
<span class="line">summittet, vacuasque ostendent Bactra pharetras.</span><span class="linebreak"></span>
<span class="line">hic et ab Arctoo currus aget axe per urbem,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>ducet et Eoos, Baccho cedente, triumphos.</span><span class="linebreak"></span>
<span class="line">idem, indignantem tramittere Dardana signa,</span><span class="linebreak"></span>
<span class="line">Sarmaticis victor compescet sedibus Histrum.</span><span class="linebreak"></span>
<span class="line">quin et Romuleos superabit voce nepotes,</span><span class="linebreak"></span>
<span class="line">quis erit eloquio partum decus. huic sua Musae</span><span class="linebreak"></span>
</p></section><notes></notes></section>