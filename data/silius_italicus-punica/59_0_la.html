<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">consortem thalami parvumque sub ubere natum.</span><span class="linebreak"></span>
<span class="line">virgineis iuvenem taedis primoque Hymenaeo</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>imbuerat coniux memorique tenebat amore.</span><span class="linebreak"></span>
<span class="line">at puer, obsessae generatus in ore Sagunti,</span><span class="linebreak"></span>
<span class="line">bissenos lunae nondum compleverat orbes.</span><span class="linebreak"></span>
<span class="line">quos ut seponi stetit et secernere ab armis,</span><span class="linebreak"></span>
<span class="line">affatur ductor: â€œspes o Carthaginis altae,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>nate, nec Aeneadum levior metus, amplior, oro,</span><span class="linebreak"></span>
<span class="line">sis patrio decore et factis tibi nomina condas,</span><span class="linebreak"></span>
<span class="line">quis superes bellator avum; iamque aegra timoris</span><span class="linebreak"></span>
<span class="line">Roma tuos numerat lacrimandos matribus annos.</span><span class="linebreak"></span>
<span class="line">ni praesaga meos ludunt praecordia sensus,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>ingens hic terris crescit labor; ora parentis</span><span class="linebreak"></span>
<span class="line">agnosco torvaque oculos sub fronte minaces</span><span class="linebreak"></span>
<span class="line">vagitumque gravem atque irarum elementa mearum.</span><span class="linebreak"></span>
<span class="line">si quis forte deum tantos inciderit actus</span><span class="linebreak"></span>
<span class="line">et nostro abrumpat leto primordia rerum,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>hoc pignus belli, coniux, servare labora.</span><span class="linebreak"></span>
<span class="line">cumque datum fari, duc per cunabula nostra;</span><span class="linebreak"></span>
<span class="line">tangat Elissaeas palmis puerilibus aras</span><span class="linebreak"></span>
<span class="line">et cineri iuret patrio Laurentia bella.</span><span class="linebreak"></span>
<span class="line">inde ubi flore novo pubescet firmior aetas,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>emicet in Martem et, calcato foedere, victor</span><span class="linebreak"></span>
<span class="line">in Capitolina tumulum mihi vindicet arce.</span><span class="linebreak"></span>
<span class="line">tu vero, tanti felix quam gloria partus</span><span class="linebreak"></span>
<span class="line">expectat, veneranda fide, discede periclis</span><span class="linebreak"></span>
<span class="line">incerti Martis durosque relinque labores.</span><span class="linebreak"></span>
</p></section><notes></notes></section>