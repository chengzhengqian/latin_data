<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">Dumque Arpos tendunt instincti pectora Poeni,</span><span class="linebreak"></span>
<span class="line">subnixus rapto plebei muneris ostro,</span><span class="linebreak"></span>
<span class="line">saevit iam rostris Varro, ingentique ruinae</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>festinans aperire locum, fata admovet urbi.</span><span class="linebreak"></span>
<span class="line">atque illi sine luce genus surdumque parentum</span><span class="linebreak"></span>
<span class="line">nomen, at immodice vibrabat in ore canoro</span><span class="linebreak"></span>
<span class="line">lingua procax. hinc auctus opes largusque rapinae,</span><span class="linebreak"></span>
<span class="line">infima dum vulgi fovet oblatratque senatum,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>tantum in quassata bellis caput extulit urbe,</span><span class="linebreak"></span>
<span class="line">momentum ut rerum et fati foret arbiter unus,</span><span class="linebreak"></span>
<span class="line">quo conservari Latium victore puderet.</span><span class="linebreak"></span>
<span class="line">hunc Fabios inter sacrataque nomina Marti</span><span class="linebreak"></span>
<span class="line">Scipiadas interque Iovi spolia alta ferentem</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Marcellum fastis labem suffragia caeca .</span><span class="linebreak"></span>
<span class="line">addiderant, Cannasque malum exitiale fovebat</span><span class="linebreak"></span>
<span class="line">ambitus et Graio funestior aequore Campus.</span><span class="linebreak"></span>
<span class="line">idem, ut turbarum sator atque accendere sollers</span><span class="linebreak"></span>
<span class="line">invidiam pravusque togae, sic debilis arte</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>belligera Martemque rudis versare nec ullo</span><span class="linebreak"></span>
<span class="line">spectatus ferro, lingua sperabat adire</span><span class="linebreak"></span>
<span class="line">ad dextrae decus atque e rostris bella ciebat.</span><span class="linebreak"></span>
<span class="line">ergo alacer Fabiumque morae increpitare professus,</span><span class="linebreak"></span>
<span class="line">ad vulgum in patres, ut ovans iam, verba ferebat:</span><span class="linebreak"></span>
<span class="line">â€œvos, quorum imperium est, consul praecepta modum-</span><span class="linebreak"></span>
<span class="line indent2"><span class="br"></span><span class="lineNumber">265</span><span class="br"></span>que</span><span class="linebreak"></span>
<span class="line">bellandi posco. sedeone an montibus erro,</span><span class="linebreak"></span>
<span class="line">dum mecum Garamas et adustus corpora Maurus</span><span class="linebreak"></span>
</p></section><notes></notes></section>