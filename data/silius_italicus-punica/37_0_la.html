<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">amputat e curru revolutae virginis ora.</span><span class="linebreak"></span>
<span class="line">necdum irae positae; celsa nam figitur hasta</span><span class="linebreak"></span>
<span class="line">spectandum caput; id gestent ante agmina Poenum,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>imperat, et propere currus ad moenia vertant.</span><span class="linebreak"></span>
<span class="line">haec caecus fati divumque abeunte favore</span><span class="linebreak"></span>
<span class="line">vicino Theron edebat proelia leto.</span><span class="linebreak"></span>
<span class="line">namque aderat toto ore ferens iramque minasque</span><span class="linebreak"></span>
<span class="line">Hannibal et caesam Asbyten fixique tropaeum</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>infandum capitis furiata mente dolebat.</span><span class="linebreak"></span>
<span class="line">ac simul aerati radiavit luminis umbo,</span><span class="linebreak"></span>
<span class="line">et concussa procul membris velocibus arma</span><span class="linebreak"></span>
<span class="line">letiferum intonuere, fugam perculsa repente</span><span class="linebreak"></span>
<span class="line">ad muros trepido convertunt agmina cursu.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>sicut agit levibus per sera crepuscula pennis</span><span class="linebreak"></span>
<span class="line">e pastu volucres ad nota cubilia vesper;</span><span class="linebreak"></span>
<span class="line">aut, ubi Cecropius formidine nubis aquosae</span><span class="linebreak"></span>
<span class="line">sparsa super flores examina tollit Hymettos,</span><span class="linebreak"></span>
<span class="line">ad dulces ceras et odori corticis antra</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>mellis apes gravidae properant densoque volatu</span><span class="linebreak"></span>
<span class="line">raucum connexae glomerant ad limina murmur.</span><span class="linebreak"></span>
<span class="line">praecipitat metus attonitos, caecique feruntur.</span><span class="linebreak"></span>
<span class="line">heu blandum caeli lumen! tantone cavetur</span><span class="linebreak"></span>
<span class="line">mors reditura metu nascentique addita fata?</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>consilium damnant portisque atque aggere tuto</span><span class="linebreak"></span>
<span class="line">erupisse gemunt; retinet vix agmina Theron</span><span class="linebreak"></span>
<span class="line">interdumque manu, interdum clamore minisque:</span><span class="linebreak"></span>
<span class="line">â€œstate, viri; meus ille hostis; mihi gloria magnae,</span><span class="linebreak"></span>
</p></section><notes></notes></section>