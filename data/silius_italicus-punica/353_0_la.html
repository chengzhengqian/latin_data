<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">730</span><span class="br"></span>Phoenicum pepigit, vidisse, hic inclitus ille</span><span class="linebreak"></span>
<span class="line">aequoreis victor cum classe Lutatius armis.</span><span class="linebreak"></span>
<span class="line">si studium et saevam cognoscere Hamilcaris umbram,</span><span class="linebreak"></span>
<span class="line">ille est (cerne procul) cui frons nec morte remissa</span><span class="linebreak"></span>
<span class="line">irarum servat rabiem. si iungere cordi est</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>colloquium, sine gustato det sanguine vocem.”</span><span class="linebreak"></span>
<span class="line">atque ubi permissum, et sitiens se implevit imago,</span><span class="linebreak"></span>
<span class="line">sic prior increpitat non miti Scipio vultu:</span><span class="linebreak"></span>
<span class="line">“taliane, o fraudum genitor, sunt foedera vobis?</span><span class="linebreak"></span>
<span class="line">aut haec Sicania pepigisti captus in ora?</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>bella tuus toto natus contra omnia pacta</span><span class="linebreak"></span>
<span class="line">exercet Latio et, perruptis molibus, Alpes</span><span class="linebreak"></span>
<span class="line">eluctatus adest, fervet gens Itala Marte</span><span class="linebreak"></span>
<span class="line">barbarico, et refluunt obstructi stragibus amnes.”</span><span class="linebreak"></span>
<span class="line">post quae Poenus ait: “decimum modo coeperat annum</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>excessisse puer, nostro cum bella Latinis</span><span class="linebreak"></span>
<span class="line">concepit iussu, licitum nec fallere divos</span><span class="linebreak"></span>
<span class="line">iuratos patri. quod si Laurentia vastat</span><span class="linebreak"></span>
<span class="line">nunc igni regna et Phrygias res vertere tentat,</span><span class="linebreak"></span>
<span class="line">o pietas, o sancta fides, o vera propago!</span><span class="linebreak"></span>
<span class="line">atque utinam amissum reparet decus!” inde citato</span><span class="linebreak"></span>
<span class="line"><span class="br"></span><span class="lineNumber">751</span><span class="br"></span>celsus abit gressu, maiorque recessit imago.</span><span class="linebreak"></span></p>
<p class="lineGroup"><span class="line indent1">Exin designat vates, qui iura sub armis</span><span class="linebreak"></span>
<span class="line">poscenti dederint populo primique petitas</span><span class="linebreak"></span>
<span class="line">miscuerint Italis Piraeo litore leges.</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>laetatur spectatque virum insatiabilis ora</span><span class="linebreak"></span>
<span class="line">Scipio et appellet cunctos, ni magna sacerdos</span><span class="linebreak"></span>
</p></section><notes></notes></section>