<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Poenus et ostentans spectantem e moenibus urbem:</span><span class="linebreak"></span>
<span class="line">“i, miseram Asbyten leto solare propinquo.”</span><span class="linebreak"></span>
<span class="line">haec dicens, iugulo optantis dimittere vitam</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>infestum condit mucronem ac regia laetus</span><span class="linebreak"></span>
<span class="line">quadrupedes spolia abreptos a moenibus ipsis,</span><span class="linebreak"></span>
<span class="line">quis aditum portae trepidantum saepserat agmen,</span><span class="linebreak"></span>
<span class="line">victor agit curruque volat per ovantia castra.</span><span class="linebreak"></span></p>
<p class="lineGroup"><span class="line indent1">At Nomadum furibunda cohors miserabile humandi</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>deproperat munus tumulique adiungit honorem</span><span class="linebreak"></span>
<span class="line">et rapto cineres ter circum corpore lustrat.</span><span class="linebreak"></span>
<span class="line">hinc letale viri robur tegimenque tremendum</span><span class="linebreak"></span>
<span class="line">in flammas iaciunt; ambustoque ore genisque</span><span class="linebreak"></span>
<span class="line">deforme alitibus liquere cadaver Hiberis.</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>Poenorum interea quis rerum summa potestas,</span><span class="linebreak"></span>
<span class="line">consultant bello super, et quae dicta ferantur</span><span class="linebreak"></span>
<span class="line">Ausoniae populis, oratorumque minaci</span><span class="linebreak"></span>
<span class="line">adventu trepidant. movet hinc foedusque fidesque</span><span class="linebreak"></span>
<span class="line">et testes superi iurataque pacta parentum,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>hinc popularis amor coeptantis magna iuventae,</span><span class="linebreak"></span>
<span class="line">et sperare iuvat belli meliora. sed, olim</span><span class="linebreak"></span>
<span class="line">ductorem infestans odiis gentilibus, Hannon</span><span class="linebreak"></span>
<span class="line">sic adeo increpitat studia incautumque favorem:</span><span class="linebreak"></span>
<span class="line">“cuncta quidem, patres, (neque enim cohibere</span><span class="linebreak"></span>
<span class="line indent2">minantum</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>irac se valuere) premunt formidine vocem.</span><span class="linebreak"></span>
<span class="line">haud tamen abstiterim, mortem licet arma propin-</span><span class="linebreak"></span>
<span class="line indent2">quent.</span><span class="linebreak"></span>
</p></section><notes></notes></section>