<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">nos dedimus Baetin nullo potare sub hoste;</span><span class="linebreak"></span>
<span class="line">nobis indomitus convertit terque quaterque</span><span class="linebreak"></span>
<span class="line">germanus terga Hannibalis. pro barbara numquam</span><span class="linebreak"></span>
<span class="line">impolluta fides! peterem cum victor adesum</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>cladibus Hasdrubalem, subito venale, cohortes</span><span class="linebreak"></span>
<span class="line">Hispanae, vulgus, Libyci quas fecerat auri</span><span class="linebreak"></span>
<span class="line">Hasdrubal, abrupto liquerunt agmine signa.</span><span class="linebreak"></span>
<span class="line">tunc hostis socio desertos milite, multum</span><span class="linebreak"></span>
<span class="line">ditior ipse viris, spisso circumdedit orbe.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>non segnis nobis nec inultis, nate, peracta est</span><span class="linebreak"></span>
<span class="line">illa suprema dies, et laude inclusimus aevum.”</span><span class="linebreak"></span></p>
<p class="lineGroup"><span class="line indent1">Excipit inde suos frater coniungere casus:</span><span class="linebreak"></span>
<span class="line">“excelsae turris post ultima rebus in artis</span><span class="linebreak"></span>
<span class="line">subsidium optaram supremaque bella ciebam.</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>fumantes taedas ac lata incendia passim</span><span class="linebreak"></span>
<span class="line">et mille iniecere faces, nil nomine leti</span><span class="linebreak"></span>
<span class="line">de superis queror: haud parvo data membra sepulcro</span><span class="linebreak"></span>
<span class="line">nostra cremaverunt in morte haerentibus armis.</span><span class="linebreak"></span>
<span class="line">sed me luctus habet, geminae ne clade ruinae</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>cesserit affusis oppressa Hispania Poenis.”</span><span class="linebreak"></span></p>
<p class="lineGroup"><span class="line indent1">Contra quae iuvenis turbato fletibus ore:</span><span class="linebreak"></span>
<span class="line">“Di, quaeso, ut merita est, dignas pro talibus ausis</span><span class="linebreak"></span>
<span class="line">Carthago expendat poenas. sed continet acres</span><span class="linebreak"></span>
<span class="line">Pyrenes populos, qui, vestro Marte probatus,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>excepit fessos et notis Marcius armis</span><span class="linebreak"></span>
<span class="line">successit bello. fusos quoque fama ferebat</span><span class="linebreak"></span>
<span class="line">victores acie, atque exacta piacula caedis.”</span><span class="linebreak"></span>
</p></section><notes></notes></section>