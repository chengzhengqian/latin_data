<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">stelligerum attollens apicem, Troianus Iulo</span><span class="linebreak"></span>
<span class="line"><span class="br"></span><span class="lineNumber">864</span><span class="br"></span>Caesar avo. quantas moles, cum sede reclusa</span><span class="linebreak"></span>
<span class="line">hinc tandem erumpent, terraque marique movebunt!</span><span class="linebreak"></span>
<span class="line">heu miseri, quotiens toto pugnabitis orbe!</span><span class="linebreak"></span>
<span class="line">nec leviora lues, quam victus, crimina victor.”</span><span class="linebreak"></span></p>
<p class="lineGroup"><span class="line indent1">Tum iuvenis lacrimans: “restare haec ordine duro</span><span class="linebreak"></span>
<span class="line">lamentor rebus Latiis. sed luce remota</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>si nulla est venia, et merito mors ipsa laborat,</span><span class="linebreak"></span>
<span class="line">perfidiae Poenus quibus aut Phlegethontis in undis</span><span class="linebreak"></span>
<span class="line">exuret ductor scelus, aut quae digna renatos</span><span class="linebreak"></span>
<span class="line">ales in aeternum laniabit morsibus artus?”</span><span class="linebreak"></span>
<span class="line">“ne metue,” exclamat vates. “non vita sequetur</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>inviolata virum: patria non ossa quiescent.</span><span class="linebreak"></span>
<span class="line">namque ubi fractus opum magnae certamine pugnae</span><span class="linebreak"></span>
<span class="line">pertulerit vinci turpemque orare salutem,</span><span class="linebreak"></span>
<span class="line">rursus bella volet Macetum instaurare sub armis.</span><span class="linebreak"></span>
<span class="line">damnatusque doli, desertis coniuge fida</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>et dulci nato, linquet Carthaginis arces</span><span class="linebreak"></span>
<span class="line">atque una profugus lustrabit caerula puppe.</span><span class="linebreak"></span>
<span class="line">hinc Cilicis Tauri saxosa cacumina viset.</span><span class="linebreak"></span>
<span class="line">pro! quanto levius mortalibus aegra subire</span><span class="linebreak"></span>
<span class="line">servitia atque hiemes aestusque fugamque fretumque</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>atque famem, quam posse mori! post Itala bella</span><span class="linebreak"></span>
<span class="line">Assyrio famulus regi falsusque cupiti</span><span class="linebreak"></span>
<span class="line">Ausoniae motus, dubio petet aequora velo,</span><span class="linebreak"></span>
<span class="line">donec, Prusiacas delatus segniter oras,</span><span class="linebreak"></span>
<span class="line">altera servitia imbelli patietur in aevo</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>et latebram munus regni. perstantibus inde</span><span class="linebreak"></span>
</p></section><notes></notes></section>