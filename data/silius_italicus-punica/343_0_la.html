<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">451</span><span class="br"></span>eripuit patriae, cum tales horrida poscunt</span><span class="linebreak"></span>
<span class="line">bella viros? nec enim dextra concesserit ulli</span><span class="linebreak"></span>
<span class="line">Appius, aut astu. decimum lux rettulit ortum,</span><span class="linebreak"></span>
<span class="line">ut te, cum Capua remearem, vulnera vidi</span><span class="linebreak"></span>
<span class="line">mulcentem, hoc uno maestum, quod adire nequires</span><span class="linebreak"></span>
<span class="line"><span class="br"></span><span class="lineNumber">456</span><span class="br"></span>saucius ad muros et Martis honore careres.”</span><span class="linebreak"></span>
<span class="line">contra quae ductor: “fesso mihi proxima tandem</span><span class="linebreak"></span>
<span class="line">lux gratos Phaëthontis equos avertit et atris</span><span class="linebreak"></span>
<span class="line">aeternum demisit aquis. sed lenta meorum</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>dum vanos ritus cura et sollemnia vulgi</span><span class="linebreak"></span>
<span class="line">exsequitur, cessat flammis imponere corpus,</span><span class="linebreak"></span>
<span class="line">ut portet tumulis per longum membra paternis.</span><span class="linebreak"></span>
<span class="line">quod te per nostri Martis precor aemula facta,</span><span class="linebreak"></span>
<span class="line"><span class="br"></span><span class="lineNumber">464</span><span class="br"></span>arce quae putres artus medicamina servant,</span><span class="linebreak"></span>
<span class="line">daque vago portas quamprimum Acherontis adire.”</span><span class="linebreak"></span></p>
<p class="lineGroup"><span class="line indent1">Tunc iuvenis: “gens o veteris pulcherrima Clausi,</span><span class="linebreak"></span>
<span class="line">haud ulla ante tuam, quamquam non parva fatigent,</span><span class="linebreak"></span>
<span class="line">curarum prior exstiterit. namque ista per omnes</span><span class="linebreak"></span>
<span class="line">discrimen servat populos variatque iacentum</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>exsequias tumuli et cinerum sententia discors.</span><span class="linebreak"></span>
<span class="line">tellure, ut perhibent, (is mos antiquus) Hibera</span><span class="linebreak"></span>
<span class="line">exanima obscenus consumit corpora vultur.</span><span class="linebreak"></span>
<span class="line">regia cum lucem posuerunt membra, probatum est</span><span class="linebreak"></span>
<span class="line">Hyrcanis adhibere canes. Aegyptia tellus</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>claudit adorato<a class="footnoteLink" href="#note_LCL278_238_1" id="target_note_LCL278_238_1"><sup>1</sup></a> post funus stantia saxo</span><span class="linebreak"></span>
<span class="line">corpora et a mensis exsanguem haud separat umbram.</span><span class="linebreak"></span>
<span class="line">exhausto instituit Pontus vacuare cerebro</span><span class="linebreak"></span>
</p></section><notes><section class="footnotes"><ul><li class="note" id="note_LCL278_238_1"><a class="footnoteCrossrefLink" href="#target_note_LCL278_238_1" title="Click to highlight in text"><sup class="lineRef">1</sup>adorato <span class="italic">Bothe</span>: odorato <span class="italic">edd.</span></a></li><script type="text/javascript">document.getElementById('note_LCL278_238_1').style.display = "none";</script></ul></section></notes></section>