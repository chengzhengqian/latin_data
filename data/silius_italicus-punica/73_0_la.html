<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">tendentemque manus atque hospitis arma vocantem</span><span class="linebreak"></span>
<span class="line">diripuere ferae. laceros Tirynthius artus,</span><span class="linebreak"></span>
<span class="line">dum remeat victor, lacrimis perfudit et amens</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>palluit invento dilectae virginis ore.</span><span class="linebreak"></span>
<span class="line">at voce Herculea percussa cacumina montis</span><span class="linebreak"></span>
<span class="line">intremuere iugis; maesto clamore ciebat</span><span class="linebreak"></span>
<span class="line">Pyrenen, scopulique omnes ac lustra ferarum</span><span class="linebreak"></span>
<span class="line">Pyrenen resonant. tumulo tum membra reponit,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>supremum illacrimans; nec honos intercidet aevo,</span><span class="linebreak"></span>
<span class="line">defletumque tenent montes per saecula nomen.</span><span class="linebreak"></span></p>
<p class="lineGroup"><span class="line indent1">Iamque per et colles et densos abiete lucos</span><span class="linebreak"></span>
<span class="line">Bebryciae Poenus fines transcenderat aulae.</span><span class="linebreak"></span>
<span class="line">inde ferox quaesitum armis per inhospita rura</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>Volcarum populatur iter tumidique minaces</span><span class="linebreak"></span>
<span class="line">accedit Rhodani festino milite ripas.</span><span class="linebreak"></span>
<span class="line">aggeribus caput Alpinis et rupe nivali</span><span class="linebreak"></span>
<span class="line">proserit in Celtas ingentemque extrahit amnem</span><span class="linebreak"></span>
<span class="line">spumanti Rhodanus proscindens gurgite campos</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>ac propere in pontum lato ruit incitus alveo.</span><span class="linebreak"></span>
<span class="line">auget opes stanti similis tacitoque liquore</span><span class="linebreak"></span>
<span class="line">mixtus Arar, quem gurgitibus complexus anhelis</span><span class="linebreak"></span>
<span class="line">cunctantem immergit pelago raptumque per arva</span><span class="linebreak"></span>
<span class="line">ferre vetat patrium vicina ad litora nomen.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>invadunt alacres inimicum pontibus amnem;</span><span class="linebreak"></span>
<span class="line">nunc celso capite et cervicibus arma tuentur,</span><span class="linebreak"></span>
<span class="line">nunc validis gurges certatim frangitur ulnis.</span><span class="linebreak"></span>
<span class="line">fluminea sonipes religatus ducitur alno,</span><span class="linebreak"></span>
</p></section><notes></notes></section>