<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Hic finis bello. reserantur protinus arces</span><span class="linebreak"></span>
<span class="line">Ausonio iam sponte duci. iura improba adempta</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>armaque, et incisae leges, opibusque superbis</span><span class="linebreak"></span>
<span class="line">vis fracta, et posuit gestatas belua turres.</span><span class="linebreak"></span>
<span class="line">excelsae tum saeva rates spectacula Poenis</span><span class="linebreak"></span>
<span class="line">flammiferam accepere facem, subitaque procella</span><span class="linebreak"></span>
<span class="line">arserunt maria, atque expavit lumina Nereus.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">625</span><span class="br"></span>Mansuri compos decoris per saecula rector.</span><span class="linebreak"></span>
<span class="line">devictae referens primus cognomina terrae,</span><span class="linebreak"></span>
<span class="line">securus sceptri, repetit per caerula Romam</span><span class="linebreak"></span>
<span class="line">et patria invehitur sublimi tecta triumpho.</span><span class="linebreak"></span>
<span class="line">ante Syphax, feretro residens, captiva premebat</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>lumina, et auratae servabant colla catenae.</span><span class="linebreak"></span>
<span class="line">hic Hannon clarique genus Phoenissa iuventa</span><span class="linebreak"></span>
<span class="line">et Macetum primi atque incocti corpora Mauri,</span><span class="linebreak"></span>
<span class="line">tum Nomades notusque sacro, cum lustrat harenas,</span><span class="linebreak"></span>
<span class="line">Hammoni Garamas et semper naufraga Syrtis.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>mox victas tendens Carthago ad sidera palmas</span><span class="linebreak"></span>
<span class="line">ibat et effigies orae iam lenis Hiberae,</span><span class="linebreak"></span>
<span class="line">terrarum finis Gades ac laudibus olim</span><span class="linebreak"></span>
<span class="line">terminus Herculeis Calpe Baetisque lavare</span><span class="linebreak"></span>
<span class="line">solis equos dulci consuetus fluminis unda,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>frondosumque apicem subigens ad sidera mater</span><span class="linebreak"></span>
<span class="line">bellorum fera Pyrene nec mitis Hiberus,</span><span class="linebreak"></span>
<span class="line">cum simul illidit ponto, quos attulit, amnes.</span><span class="linebreak"></span>
</p></section><notes></notes></section>