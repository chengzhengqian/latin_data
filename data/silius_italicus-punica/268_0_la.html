<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et populo consul totas edissere Cannas!</span><span class="linebreak"></span>
<span class="line">concedam hanc iterum, si lucis tanta cupido est,</span><span class="linebreak"></span>
<span class="line">concedam tibi, Varro, fugam. at, cui fortia et hoste</span><span class="linebreak"></span>
<span class="line">me digna haud parvo caluerunt corda vigore,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>funere supremo et tumuli decoretur honore.</span><span class="linebreak"></span>
<span class="line">quantus, Paule, iaces! qui tot mihi milibus unus</span><span class="linebreak"></span>
<span class="line">maior laetitiae causa es. cum fata vocabunt,</span><span class="linebreak"></span>
<span class="line">tale precor nobis, salva Carthagine, letum.”</span><span class="linebreak"></span>
<span class="line">haec ait et socium mandari corpora terrae,</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>postera cum thalamis Aurora rubebit apertis,</span><span class="linebreak"></span>
<span class="line">imperat armorumque iubet consurgere acervos,</span><span class="linebreak"></span>
<span class="line">arsuros, Gradive, tibi. tum munera iussa,</span><span class="linebreak"></span>
<span class="line">defessi quamquam, accelerant sparsoque propinquos</span><span class="linebreak"></span>
<span class="line">agmine prosternunt lucos: sonat acta bipenni</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>frondosis silva alta iugis. hinc ornus et altae</span><span class="linebreak"></span>
<span class="line">populus alba comae, validis accisa lacertis,</span><span class="linebreak"></span>
<span class="line">scinditur, hinc ilex, proavorum consita saeclo.</span><span class="linebreak"></span>
<span class="line">devolvunt quercus et amantem litora pinum</span><span class="linebreak"></span>
<span class="line">ac, ferale decus, maestas ad busta cupressos.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>funereas tum deinde pyras certamine texunt,</span><span class="linebreak"></span>
<span class="line">officium infelix et munus inane peremptis,</span><span class="linebreak"></span>
<span class="line">donec anhelantes stagna in Tartessia Phoebus</span><span class="linebreak"></span>
<span class="line">mersit equos, fugiensque polo Titania caecam</span><span class="linebreak"></span>
<span class="line">orbita nigranti traxit caligine noctem.</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>post, ubi fulserunt primis Phaëthontia frena</span><span class="linebreak"></span>
<span class="line">ignibus, atque sui terris rediere colores,</span><span class="linebreak"></span>
<span class="line">supponunt flammam et manantia corpora tabo</span><span class="linebreak"></span>
<span class="line">hostili tellure cremant. subit horrida mentem</span><span class="linebreak"></span>
<span class="line">formido incerti casus, tacitusque pererrat</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>intima corda pavor, si fors ita Martis iniqui</span><span class="linebreak"></span>
</p></section><notes></notes></section>