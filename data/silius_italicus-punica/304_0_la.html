<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">telorum in campos nimbum. ferar ipse revulsa</span><span class="linebreak"></span>
<span class="line">in medios equitumque traham certamina porta.”</span><span class="linebreak"></span>
<span class="line">dumque ea Marcellus, iam claustra revellere Poeni</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>et scalis spretis tentabant rumpere muros.</span><span class="linebreak"></span></p>
<p class="lineGroup">
<span class="line indent1">Insonuere tubae passim clamorque virorum</span><span class="linebreak"></span>
<span class="line">hinnitusque, simul litui raucoque tumultu</span><span class="linebreak"></span>
<span class="line">cornua et in membris concussa furentibus arma.</span><span class="linebreak"></span>
<span class="line">fertur acerba lues disiectis incita portis,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>effusaeque ruunt inopino flumine turmae;</span><span class="linebreak"></span>
<span class="line">improbus ut fractis exundat molibus amnis,</span><span class="linebreak"></span>
<span class="line">propulsum ut Borea scopulis impingitur aequor,</span><span class="linebreak"></span>
<span class="line">ut rupto terras invadunt carcere venti.</span><span class="linebreak"></span>
<span class="line">nec torrente Libys viso armorumque virumque</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>deiectus spe stare valet, dux Dardanus instat</span><span class="linebreak"></span>
<span class="line">attonito, praegressus equo, tergisque ruentum</span><span class="linebreak"></span>
<span class="line">incumbens hasta socios nunc voce fatigat:</span><span class="linebreak"></span>
<span class="line">“perge, age, fer gressus. dexter deus; horaque</span><span class="linebreak"></span>
</p>
<p class="lineGroup">
<span class="line indent1">nostra est.</span><span class="linebreak"></span>
<span class="line">hac iter ad muros Capuae.” nunc rursus in hostem</span><span class="linebreak"></span>
<span class="line">conversus: “sta. quo raperis? non terga tuorum,</span><span class="linebreak"></span>
<span class="line">te, ductor Libyae, increpito. sta. campus et arma</span><span class="linebreak"></span>
<span class="line"><span class="br"></span><span class="lineNumber">197</span><span class="br"></span>et Mars in manibus. dimitto e caede cohortes,</span><span class="linebreak"></span>
<span class="line">spectemur soli. Marcellus proelia posco.”</span><span class="linebreak"></span>
<span class="line">sic rector Latius; iuvenique invadere pugnam</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>Barcaeo suadebat honor pretiumque pericli.</span><span class="linebreak"></span></p>
<p class="lineGroup">
<span class="line indent1">Sed non haec placido cernebat pectore Iuno</span><span class="linebreak"></span>
</p></section><notes></notes></section>