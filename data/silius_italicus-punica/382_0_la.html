<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">590</span><span class="br"></span>fumabat crassus nebulis caliginis aÃ«r;</span><span class="linebreak"></span>
<span class="line">squalebat tellus, vitiato fervida dorso,</span><span class="linebreak"></span>
<span class="line">nec victum dabat aut ullas languentibus umbras.</span><span class="linebreak"></span>
<span class="line">atque ater picea vapor expirabat in aethra.</span><span class="linebreak"></span>
<span class="line">vim primi sensere canes; mox nubibus atris</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>fluxit deficiens penna labente volucris;</span><span class="linebreak"></span>
<span class="line">inde ferae silvis sterni; tum serpere labes</span><span class="linebreak"></span>
<span class="line">Tartarea atque haustis populari castra maniplis.</span><span class="linebreak"></span>
<span class="line">arebat lingua, et gelidus per viscera sudor</span><span class="linebreak"></span>
<span class="line">corpore manabat tremulo; descendere fauces</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>abnuerant siccae iussorum alimenta ciborum.</span><span class="linebreak"></span>
<span class="line">aspera pulmonem tussis quatit, et per anhela</span><span class="linebreak"></span>
<span class="line">igneus efflatur sitientum spiritus ora.</span><span class="linebreak"></span>
<span class="line">lumina, ferre gravem vix sufficientia lucem,</span><span class="linebreak"></span>
<span class="line">unca nare iacent, saniesque immixta cruore</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>expuitur, membrisque cutis tegit ossa peresis.</span><span class="linebreak"></span>
<span class="line">heu dolor! insignis notis bellator in armis</span><span class="linebreak"></span>
<span class="line">ignavo rapitur leto. iactantur in ignem</span><span class="linebreak"></span>
<span class="line">dona superba virum, multo Mavorte parata.</span><span class="linebreak"></span>
<span class="line">succubuit medicina malis. cumulantur acervo</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>labentum et magno cineres sese aggere tollunt.</span><span class="linebreak"></span>
<span class="line">passim etiam deserta iacent inhumataque late</span><span class="linebreak"></span>
<span class="line">corpora, pestiferos tetigisse timentibus artus.</span><span class="linebreak"></span>
<span class="line">serpit pascendo crescens Acherusia pestis</span><span class="linebreak"></span>
<span class="line">nec leviore quatit Trinacria moenia luctu</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>Poenorumque parem castris fert atra laborem.</span><span class="linebreak"></span>
<span class="line">aequato par exitio et communis ubique</span><span class="linebreak"></span>
<span class="line">ira deum atque eadem leti versatur imago.</span><span class="linebreak"></span></p>
<p class="lineGroup"><span class="line indent1">Nulla tamen Latios fregit vis dura malorum,</span><span class="linebreak"></span>
<span class="line">incolumi ductore, viros, clademque rependit</span><span class="linebreak"></span>
</p></section><notes></notes></section>