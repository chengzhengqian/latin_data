<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">allatum Hannibali consultaque ferre senatus</span><span class="linebreak"></span>
<span class="line">iam medio seram bello poscentia pacem</span><span class="linebreak"></span>
<span class="line">ductorisque simul conceptas foedere poenas,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ocius armatas passim per litora turmas</span><span class="linebreak"></span>
<span class="line">ostentare iubet minitantia signa recensque</span><span class="linebreak"></span>
<span class="line">perfusos clipeos et tela rubentia caede.</span><span class="linebreak"></span>
<span class="line">haud dictis nunc esse locum; strepere omnia clamat</span><span class="linebreak"></span>
<span class="line">Tyrrhenae clangore tubae gemituque cadentum.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>dum detur, relegant pontum neu se addere clausis</span><span class="linebreak"></span>
<span class="line">festinent; notum, quid caede calentibus armis,</span><span class="linebreak"></span>
<span class="line">quantum irae liceat, motusve quid audeat ensis.</span><span class="linebreak"></span>
<span class="line">sic ducis affatu per inhospita litora pulsi,</span><span class="linebreak"></span>
<span class="line">converso Tyrios petierunt remige patres.</span><span class="linebreak"></span>
<span class="line indent1"><span class="br"></span><span class="lineNumber">25</span><span class="br"></span>Hic alto Poenus fundentem vela carinam</span><span class="linebreak"></span>
<span class="line">incessens dextra: “Nostrum, pro Iupiter!” inquit,</span><span class="linebreak"></span>
<span class="line">“nostrum ferre caput parat illa per aequora puppis.</span><span class="linebreak"></span>
<span class="line">heu caecae mentes tumefactaque corda secundis!</span><span class="linebreak"></span>
<span class="line">armatum Hannibalem poenae petit impia tellus!</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ne deposce, adero; dabitur tibi copia nostri</span><span class="linebreak"></span>
<span class="line">ante expectatum, portisque focisque timebis,</span><span class="linebreak"></span>
<span class="line">quae nunc externos defendis, Roma, penates.</span><span class="linebreak"></span>
<span class="line">Tarpeios iterum scopulos praeruptaque saxa</span><span class="linebreak"></span>
<span class="line">scandatis licet et celsam migretis in arcem,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>nullo iam capti vitam pensabitis auro.”</span><span class="linebreak"></span></p>
<p class="lineGroup"><span class="line indent1">Incensi dictis animi, et furor additus armis.</span><span class="linebreak"></span>
<span class="line">conditur extemplo telorum nubibus aether,</span><span class="linebreak"></span>
</p></section><notes></notes></section>