<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">His Venus; et contra genitor sic deinde profatur:</span><span class="linebreak"></span>
<span class="line"><span class="br"></span><span class="lineNumber">571</span><span class="br"></span>â€œpelle metus, neu te Tyriae conamina gentis</span><span class="linebreak"></span>
<span class="line">turbarint, Cytherea; tenet longumque tenebit</span><span class="linebreak"></span>
<span class="line">Tarpeias arces sanguis tuus. hac ego Martis</span><span class="linebreak"></span>
<span class="line">mole viros spectare paro atque expendere bello.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>gens ferri patiens ac laeta domare labores</span><span class="linebreak"></span>
<span class="line">paulatim antiquo patrum dissuescit honori;</span><span class="linebreak"></span>
<span class="line">atque ille, haud umquam parcus pro laude cruoris</span><span class="linebreak"></span>
<span class="line">et semper famae sitiens, obscura sedendo</span><span class="linebreak"></span>
<span class="line">tempora agit, mutum volvens inglorius aevum,</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>sanguine de nostro populus, blandoque veneno</span><span class="linebreak"></span>
<span class="line">desidiae virtus paulatim evicta senescit.</span><span class="linebreak"></span>
<span class="line">magnae molis opus multoque labore parandum,</span><span class="linebreak"></span>
<span class="line">tot populos inter soli sibi poscere regna.</span><span class="linebreak"></span>
<span class="line">iamque tibi veniet tempus, quo maxima rerum</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>nobilior sit Roma malis. hinc nomina nostro</span><span class="linebreak"></span>
<span class="line">non indigna polo referet labor; hinc tibi Paulus,</span><span class="linebreak"></span>
<span class="line">hinc Fabius gratusque mihi Marcellus opimis.</span><span class="linebreak"></span>
<span class="line">hi tantum parient Latio per vulnera regnum,</span><span class="linebreak"></span>
<span class="line">quod luxu et multum mutata mente nepotes</span><span class="linebreak"></span>
<span class="line">non tamen evertisse queant. iamque ipse creatus,</span><span class="linebreak"></span>
<span class="line"><span class="br"></span><span class="lineNumber">591</span><span class="br"></span>qui Poenum revocet patriae Latioque repulsum</span><span class="linebreak"></span>
<span class="line">ante suae muros Carthaginis exuat armis.</span><span class="linebreak"></span>
<span class="line">hinc, Cytherea, tuis longo regnabitur aevo.</span><span class="linebreak"></span>
<span class="line">exin se Curibus virtus caelestis ad astra</span><span class="linebreak"></span>
</p></section><notes></notes></section>