<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">concutiens tonitru, Cyclopum rapta caminis</span><span class="linebreak"></span>
<span class="line">fulmina Tyrrhenas Thrasymenni torsit in undas;</span><span class="linebreak"></span>
<span class="line">ictusque aetheria per stagna patentia flamma</span><span class="linebreak"></span>
<span class="line">fumavit lacus, atque arserunt fluctibus ignes.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>heu vani monitus frustraque morantia Parcas</span><span class="linebreak"></span>
<span class="line">prodigia! heu fatis superi certare minores!</span><span class="linebreak"></span>
<span class="line">atque hic, egregius linguae nomenque superbum,</span><span class="linebreak"></span>
<span class="line">Corvinus, Phoebea sedet cui casside fulva</span><span class="linebreak"></span>
<span class="line">ostentans ales proavitae insignia pugnae,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>plenus et Ipse deum et socium terrente pavore,</span><span class="linebreak"></span>
<span class="line">immiscet precibus monita atque his vocibus infit:</span><span class="linebreak"></span>
<span class="line">â€œIliacas per te flammas Tarpeiaque saxa,</span><span class="linebreak"></span>
<span class="line">per patrios, consul, muros suspensaque nostrae</span><span class="linebreak"></span>
<span class="line">eventu pugnae natorum pignora, cedas</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>oramus superis tempusque ad proelia dextrum</span><span class="linebreak"></span>
<span class="line">opperiare. dabunt idem camposque diemque</span><span class="linebreak"></span>
<span class="line">pugnandi; tantum ne dedignare secundos</span><span class="linebreak"></span>
<span class="line">expectare deos: cum fulserit hora, cruentam</span><span class="linebreak"></span>
<span class="line">quae stragem Libyae portet, tum signa sequentur</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>nulla vulsa manu, vescique interritus ales</span><span class="linebreak"></span>
<span class="line">gaudebit, nullosque vomet pia terra cruores.</span><span class="linebreak"></span>
<span class="line">an te praestantem belli fugit, improba quantum</span><span class="linebreak"></span>
<span class="line">hoc possit Fortuna loco? sedet obvius hostis</span><span class="linebreak"></span>
<span class="line">adversa fronte; at circa nemorosa minantur</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>insidias iuga, nec laeva stagnantibus undis</span><span class="linebreak"></span>
<span class="line">effugium patet, et tenui stant tramite fauces.</span><span class="linebreak"></span>
<span class="line">si certare dolis et bellum ducere cordi est,</span><span class="linebreak"></span>
<span class="line">interea rapidis aderit Servilius armis,</span><span class="linebreak"></span>
</p></section><notes></notes></section>