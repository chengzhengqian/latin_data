<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">aequales aevi; genuit quos ubere ripa</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>Palladio Baetis umbratus cornua ramo.</span><span class="linebreak"></span></p>
<p class="lineGroup"><span class="line indent1">Talia Sidonius per campos agmina ductor</span><span class="linebreak"></span>
<span class="line">pulvere nigrantes raptat lustransque sub armis,</span><span class="linebreak"></span>
<span class="line">qua visu comprendere erat, fulgentia signa</span><span class="linebreak"></span>
<span class="line">ibat ovans longaque umbram tellure trahebat.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>non aliter, quotiens perlabitur aequora curru</span><span class="linebreak"></span>
<span class="line">extremamque petit, Phoebea cubilia, Tethyn</span><span class="linebreak"></span>
<span class="line">frenatis Neptunus equis, fluit omnis ab antris</span><span class="linebreak"></span>
<span class="line">Nereidum chorus et sueto certamine nandi</span><span class="linebreak"></span>
<span class="line">candida perspicuo convertunt brachia ponto.</span><span class="linebreak"></span>
<span class="line indent1"><span class="br"></span><span class="lineNumber">415</span><span class="br"></span>At Pyrenaei frondosa cacumina montis</span><span class="linebreak"></span>
<span class="line">turbata Poenus terrarum pace petebat.</span><span class="linebreak"></span>
<span class="line">Pyrene celsa nimbosi verticis arce</span><span class="linebreak"></span>
<span class="line">divisos Celtis late prospectat Hiberos</span><span class="linebreak"></span>
<span class="line">atque aeterna tenet magnis divortia terris.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>nomen Bebrycia duxere a virgine colles,</span><span class="linebreak"></span>
<span class="line">hospitis Alcidae crimen, qui, sorte laborum</span><span class="linebreak"></span>
<span class="line">Geryonae peteret cum longa tricorporis arva,</span><span class="linebreak"></span>
<span class="line">possessus Baccho saeva Bebrycis in aula</span><span class="linebreak"></span>
<span class="line">lugendam formae sine virginitate reliquit</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Pyrenen, letique deus, si credere fas est,</span><span class="linebreak"></span>
<span class="line">causa fuit leti miserae deus. edidit alvo</span><span class="linebreak"></span>
<span class="line">namque ut serpentem patriasque exhorruit iras,</span><span class="linebreak"></span>
<span class="line">confestim dulces liquit turbata penates.</span><span class="linebreak"></span>
<span class="line">tum noctem Alcidae solis plangebat in antris</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>et promissa viri silvis narrabat opacis,</span><span class="linebreak"></span>
<span class="line">donec maerentem ingratos raptoris amores</span><span class="linebreak"></span>
</p></section><notes></notes></section>