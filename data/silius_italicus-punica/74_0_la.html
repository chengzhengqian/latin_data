<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">belua nec retinet tardante Libyssa timore;</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>nam trabibus vada et iniecta tellure repertum</span><span class="linebreak"></span>
<span class="line">connexas operire trabes ac ducere in altum</span><span class="linebreak"></span>
<span class="line">paulatim ripae resolutis aggere vinclis.</span><span class="linebreak"></span>
<span class="line">at gregis illapsu fremebundo territus atras</span><span class="linebreak"></span>
<span class="line">expavit moles Rhodanus stagnisque refusis</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>torsit harenoso minitantia murmura fundo.</span><span class="linebreak"></span></p>
<p class="lineGroup"><span class="line indent1">Iamque Tricastinis incedit finibus agmen,</span><span class="linebreak"></span>
<span class="line">iam faciles campos, iam rura Vocontia carpit.</span><span class="linebreak"></span>
<span class="line">turbidus hic truncis saxisque Druentia laetum</span><span class="linebreak"></span>
<span class="line">ductoris vastavit iter. namque Alpibus ortus,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>avulsas ornos et adesi fragmina montis</span><span class="linebreak"></span>
<span class="line">cum sonitu volvens, fertur latrantibus undis</span><span class="linebreak"></span>
<span class="line">ac vada translato mutat fallacia cursu,</span><span class="linebreak"></span>
<span class="line">non pediti fidus, patulis non puppibus aequus;</span><span class="linebreak"></span>
<span class="line">et tunc, imbre recens fuso, correpta sub armis</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>corpora multa virum spumanti vertice torquens</span><span class="linebreak"></span>
<span class="line">immersit fundo laceris deformia membris.</span><span class="linebreak"></span></p>
<p class="lineGroup"><span class="line indent1">Sed iam praeteritos ultra meminisse labores</span><span class="linebreak"></span>
<span class="line">conspectae propius dempsere paventibus Alpes.</span><span class="linebreak"></span>
<span class="line">cuncta gelu canaque aeternum grandine tecta</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>atque aevi glaciem cohibent; riget ardua montis</span><span class="linebreak"></span>
<span class="line">aetherii facies, surgentique obvia Phoebo</span><span class="linebreak"></span>
<span class="line">duratas nescit flammis mollire pruinas.</span><span class="linebreak"></span>
<span class="line">quantum Tartareus regni pallentis hiatus</span><span class="linebreak"></span>
<span class="line">ad manes imos atque atrae stagna paludis</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>a supera tellure patet, tam longa per auras</span><span class="linebreak"></span>
<span class="line">erigitur tellus et caelum intercipit umbra.</span><span class="linebreak"></span>
</p></section><notes></notes></section>