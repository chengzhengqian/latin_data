<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">At medios inter coetus pietate sinistra,</span><span class="linebreak"></span>
<span class="line">infelix Tymbrene, furis, Poenoque parentis</span><span class="linebreak"></span>
<span class="line">dum properas auferre necem, reddentia formam</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>ora tuam laceras temerasque simillima membra.</span><span class="linebreak"></span>
<span class="line">vos etiam primo gemini cecidistis in aevo,</span><span class="linebreak"></span>
<span class="line">Eurymedon fratrem et fratrem mentite Lycorma,</span><span class="linebreak"></span>
<span class="line">cuncta pares; dulcisque labor sua nomina natis</span><span class="linebreak"></span>
<span class="line">reddere et in vultu genetrici stare suorum.</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>iam fixus iugulo culpa te solverat ensis,</span><span class="linebreak"></span>
<span class="line">Eurymedon, inter miserae lamenta senectae,</span><span class="linebreak"></span>
<span class="line">dumque malis turbata parens deceptaque visis</span><span class="linebreak"></span>
<span class="line">“quo ruis? huc ferrum,” clamat, “converte,</span><span class="linebreak"></span>
<span class="line indent2">Lycorma,”</span><span class="linebreak"></span>
<span class="line">ecce simul iugulum perfoderat ense Lycormas.</span><span class="linebreak"></span>
<span class="line">sed magno, “quinam, Eurymedon, furor iste?”</span><span class="linebreak"></span>
<span class="line indent2"><span class="br"></span><span class="lineNumber">645</span><span class="br"></span>sonabat</span><span class="linebreak"></span>
<span class="line">cum planctu, geminaeque nota decepta figurae,</span><span class="linebreak"></span>
<span class="line">funera mutato revocabat nomine mater,</span><span class="linebreak"></span>
<span class="line">donec, transacto tremebunda per ubera ferro,</span><span class="linebreak"></span>
<span class="line">tunc etiam ambiguos cecidit super inscia natos.</span><span class="linebreak"></span>
<span class="line indent1"><span class="br"></span><span class="lineNumber">650</span><span class="br"></span>Quis diros urbis casus laudandaque monstra</span><span class="linebreak"></span>
<span class="line">et Fidei poenas ac tristia fata piorum</span><span class="linebreak"></span>
<span class="line">imperet evolvens lacrimis? vix Punica fletu</span><span class="linebreak"></span>
<span class="line">cessassent castra ac miserescere nescius hostis.</span><span class="linebreak"></span>
<span class="line">urbs, habitata diu Fidei caeloque parentem</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>murorum repetens, ruit inter perfida gentis</span><span class="linebreak"></span>
<span class="line">Sidoniae tela atque immania facta suorum,</span><span class="linebreak"></span>
<span class="line">iniustis neglecta deis; furit ensis et ignis,</span><span class="linebreak"></span>
</p></section><notes></notes></section>