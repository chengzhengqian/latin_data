<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">70</span><span class="br"></span>sic orsus Dauni gener inter murmura Teucrum:</span><span class="linebreak"></span>
<span class="line">‘pone, Anchisiade, memores irasque metusque;</span><span class="linebreak"></span>
<span class="line">quicquid ad Idaeos Xanthum Simoentaque nobis</span><span class="linebreak"></span>
<span class="line">sanguine sudatum Scaeaeque ad limina portae,</span><span class="linebreak"></span>
<span class="line">haud nostrum est; egere dei duraeque sorores.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nunc age, quod superest cur non melioribus aevi</span><span class="linebreak"></span>
<span class="line">ducimus auspiciis? dextras iungamus inermes.</span><span class="linebreak"></span>
<span class="line">foederis, en, haec testis erit.’ veniamque precatus</span><span class="linebreak"></span>
<span class="line">Troianam ostentat trepidis de puppe Minervam.</span><span class="linebreak"></span>
<span class="line">haec ausos Celtas irrumpere moenia Romae</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>corripuit leto neque tot de milibus unum</span><span class="linebreak"></span>
<span class="line">ingentis populi patrias dimisit ad aras.”</span><span class="linebreak"></span></p>
<p class="lineGroup">
<span class="line indent1">His fractus ductor convelli signa maniplis</span><span class="linebreak"></span>
<span class="line">optato laetis abitu iubet. itur in agros,</span><span class="linebreak"></span>
<span class="line">dives ubi ante omnes colitur Feronia luco,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>et sacer umectat Flavinia rura Capenas.</span><span class="linebreak"></span>
<span class="line">fama est intactas longaevi ab origine fani</span><span class="linebreak"></span>
<span class="line">crevisse, in medium congestis undique donis,</span><span class="linebreak"></span>
<span class="line">immensum per tempus opes, lustrisque relictum</span><span class="linebreak"></span>
<span class="line">innumeris aurum, solo servante pavore.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>hac avidas mentes ac barbara corda rapina</span><span class="linebreak"></span>
<span class="line">polluit atque armat contemptu pectora divum.</span><span class="linebreak"></span>
<span class="line">avia tunc longinqua placent, quae sulcat aratro</span><span class="linebreak"></span>
<span class="line">ad freta porrectis Trinacria Bruttius arvis.</span><span class="linebreak"></span></p>
<p class="lineGroup"><span class="line indent1">Dum Libys haud laetus Rhegina ad litora tendit,</span><span class="linebreak"></span>
</p></section><notes></notes></section>