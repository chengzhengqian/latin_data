<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">namque per occultum caeca vi turbinis olim</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>impactum pelagus laceratae viscera terrae</span><span class="linebreak"></span>
<span class="line">discidit et, medio perrumpens arva profundo,</span><span class="linebreak"></span>
<span class="line">cum populis pariter convulsis transtulit urbes.</span><span class="linebreak"></span>
<span class="line">ex illo servans rapidus divortia Nereus</span><span class="linebreak"></span>
<span class="line">saevo dividuos coniungi pernegat aestu.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>sed spatium, quod dissociat consortia terrae,</span><span class="linebreak"></span>
<span class="line">latratus fama est (sic arta intervenit unda)</span><span class="linebreak"></span>
<span class="line">et matutinos volucrum tramittere cantus.</span><span class="linebreak"></span>
<span class="line">multa solo virtus: iam reddere foenus aratris,</span><span class="linebreak"></span>
<span class="line">iam montes umbrare olea, dare nomina Baccho</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>cornipedemque citum lituis generasse ferendis,</span><span class="linebreak"></span>
<span class="line">nectare Cecropias Hyblaeo accedere ceras.</span><span class="linebreak"></span>
<span class="line">hic et Paeonios arcano sulphure fontes,</span><span class="linebreak"></span>
<span class="line">hic Phoebo digna et Musis venerabere vatum</span><span class="linebreak"></span>
<span class="line">ora excellentum, sacras qui carmine silvas,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quique Syracosia resonant Helicona camena.</span><span class="linebreak"></span>
<span class="line">promptae gens linguae; ast eadem, cum bella cieret,</span><span class="linebreak"></span>
<span class="line">portus aequoreis sueta insignire tropaeis.</span><span class="linebreak"></span></p>
<p class="lineGroup"><span class="line indent1">Post dirum Antiphatae sceptrum et Cyclopia regna</span><span class="linebreak"></span>
<span class="line">vomere verterunt primum nova rura Sicano:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Pyrene misit populos, qui nomen ab amne</span><span class="linebreak"></span>
<span class="line">ascitum patrio terrae imposuere vacanti.</span><span class="linebreak"></span>
<span class="line">mox Ligurum pubes Siculo ductore novavit</span><span class="linebreak"></span>
<span class="line">possessis bello mutata vocabula regnis.</span><span class="linebreak"></span>
<span class="line">nec Cres dedecori fuit accola: duxerat actos</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>moenibus e centum non fausta ad proelia Minos,</span><span class="linebreak"></span>
</p></section><notes></notes></section>