<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et frater thoraca tulit multipliers auri,</span><span class="linebreak"></span>
<span class="line">Laelius Asturica rapidos de gente iugales,</span><span class="linebreak"></span>
<span class="line">contorquet magnis victricem viribus hastam</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>consurgens umbrisque dari testatur honorem.</span><span class="linebreak"></span>
<span class="line">hasta volans, mirum dictu, medio incita campo</span><span class="linebreak"></span>
<span class="line">substitit ante oculos et terrae infixa cohaesit:</span><span class="linebreak"></span>
<span class="line">tum subitae frondes celsoque cacumine rami</span><span class="linebreak"></span>
<span class="line">et latam spargens quercus, dum nascitur, umbram.</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>ad maiora iubent praesagi tendere vates:</span><span class="linebreak"></span>
<span class="line">id monstrare deos atque hoc portendere signis.</span><span class="linebreak"></span></p>
<p class="lineGroup">
<span class="line indent1">Quo super augurio, pulsis de litore cunctis</span><span class="linebreak"></span>
<span class="line">Hesperio Poenis, ultor patriaeque domusque</span><span class="linebreak"></span>
<span class="line">Ausoniam repetit, Fama ducente triumphum.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>nec Latium curis ardet flagrantius ullis,</span><span class="linebreak"></span>
<span class="line">quam iuveni Libyam et summos permittere fasces.</span><span class="linebreak"></span>
<span class="line">sed non par animis nec bello prospera turba</span><span class="linebreak"></span>
<span class="line">ancipiti senior temeraria coepta vetabant</span><span class="linebreak"></span>
<span class="line">magnosque horrebant cauta formidine casus.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">600</span><span class="br"></span>Ergo, ubi delato consul sublimis honore</span><span class="linebreak"></span>
<span class="line">ad patres consulta refert, deturque potestas</span><span class="linebreak"></span>
<span class="line">orat delendae Carthaginis, altius orsus</span><span class="linebreak"></span>
<span class="line">hoc grandaeva modo Fabius pater ora resolvit:</span><span class="linebreak"></span>
<span class="line">â€œhaud equidem metuisse queam, satiatus et aevi</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>et decoris, cui tam superest et gloria et aetas,</span><span class="linebreak"></span>
<span class="line">ne credat nos invidiae certamine consul</span><span class="linebreak"></span>
<span class="line">laudibus obtrectare suis. satis inclita nomen</span><span class="linebreak"></span>
<span class="line">gestat fama meum, nec egent tam prospera laude</span><span class="linebreak"></span>
<span class="line">facta nova, verum et patriae, dum vita manebit,</span><span class="linebreak"></span>
</p></section><notes></notes></section>