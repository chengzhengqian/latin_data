<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">magnanimis regnata viris, clarum Ardea nomen.</span><span class="linebreak"></span>
<span class="line">libertas populis pacto servata decusque</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>maiorum, et Poenis urbi imperitare negatum.</span><span class="linebreak"></span></p>
<p class="lineGroup"><span class="line indent1">Admovet abrupto flagrantia foedere ductor</span><span class="linebreak"></span>
<span class="line">Sidonius castra et latos quatit agmine campos.</span><span class="linebreak"></span>
<span class="line">ipse caput quassans circumlustravit anhelo</span><span class="linebreak"></span>
<span class="line">muros saevus equo, mensusque paventia tecta,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>pandere iamdudum portas et cedere vallo</span><span class="linebreak"></span>
<span class="line">imperat, et longe clausis sua foedera, longe</span><span class="linebreak"></span>
<span class="line">Ausoniam fore, nec veniae spem Marte subactis;</span><span class="linebreak"></span>
<span class="line">scita patrum et leges et iura fidemque deosque</span><span class="linebreak"></span>
<span class="line">in dextra nunc esse sua. verba ocius acer</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>intorto sancit iaculo figitque per arma</span><span class="linebreak"></span>
<span class="line">stantem pro muro et minitantem vana Caicum.</span><span class="linebreak"></span>
<span class="line">concidit exacti medius per viscera teli,</span><span class="linebreak"></span>
<span class="line">effusisque simul praerupto ex aggere membris,</span><span class="linebreak"></span>
<span class="line">victori moriens tepefactam rettulit hastam.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>at multo ducis exemplum clamore secuti</span><span class="linebreak"></span>
<span class="line">involvunt atra telorum moenia nube.</span><span class="linebreak"></span>
<span class="line">clara nec in numero virtus latet; obvia quisque</span><span class="linebreak"></span>
<span class="line">ora duci portans, ceu solus bella capessit.</span><span class="linebreak"></span>
<span class="line">hic crebram fundit Baliari verbere glandem</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>terque levi ducta circum caput altus habena</span><span class="linebreak"></span>
<span class="line">permissum ventis abscondit in aere telum,</span><span class="linebreak"></span>
<span class="line">hic valido librat stridentia saxa lacerto,</span><span class="linebreak"></span>
</p></section><notes></notes></section>