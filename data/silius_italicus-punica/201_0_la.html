<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">130</span><span class="br"></span>tum rapido praeceps cursu resolutaque crinem</span><span class="linebreak"></span>
<span class="line">evasit propere in celsam, quam struxerat ante</span><span class="linebreak"></span>
<span class="line">magna mole, pyram; cuius de sede dabatur</span><span class="linebreak"></span>
<span class="line">cernere cuncta freta et totam Carthaginis urbem.</span><span class="linebreak"></span>
<span class="line">hic Phrygiam vestem et bacatum induta monile,</span><span class="linebreak"></span>
<span class="line">postquam illum infelix hausit, quo munera primum</span><span class="linebreak"></span>
<span class="line"><span class="br"></span><span class="lineNumber">136</span><span class="br"></span>sunt conspecta, diem et convivia mente reduxit</span><span class="linebreak"></span>
<span class="line">festasque adventu mensas teque ordine Troiae</span><span class="linebreak"></span>
<span class="line">narrantem longos, se pervigilante, labores,</span><span class="linebreak"></span>
<span class="line">in portus amens rorantia lumina flexit:</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>̒di longae noctis, quorum iam numina nobis</span><span class="linebreak"></span>
<span class="line">mors instans maiora facit, precor,’ inquit, ‘adeste</span><span class="linebreak"></span>
<span class="line">et placidi victos ardore admittite manes.</span><span class="linebreak"></span>
<span class="line">Aeneae coniux, Veneris nurus, ulta maritum,</span><span class="linebreak"></span>
<span class="line"><a class="footnoteLink" href="#note_LCL277_402_1" id="target_note_LCL277_402_1"><sup>1</sup></a>vidi constructas nostrae Carthaginis arces.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>nunc ad vos magni descendet corporis umbra.</span><span class="linebreak"></span>
<span class="line">me quoque fors dulci quondam vir notus amore</span><span class="linebreak"></span>
<span class="line">expectat, curas cupiens aequare priores.’</span><span class="linebreak"></span>
<span class="line">haec dicens ensem media in praecordia adegit,</span><span class="linebreak"></span>
<span class="line">ensem Dardanii quaesitum in pignus amoris.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>viderunt comites tristique per atria planctu</span><span class="linebreak"></span>
<span class="line">concurrunt; magnis resonant ululatibus aedes.</span><span class="linebreak"></span>
<span class="line">accepi infelix dirisque exterrita fatis,</span><span class="linebreak"></span>
<span class="line">ora manu lacerans, lymphato regia cursu</span><span class="linebreak"></span>
<span class="line">tecta peto celsosque gradus evadere nitor.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ter diro fueram conata incumbere ferro,</span><span class="linebreak"></span>
<span class="line">ter cecidi exanimae membris revoluta sororis.</span><span class="linebreak"></span>
<span class="line">iamque ferebatur vicina per oppida rumor:</span><span class="linebreak"></span>
<span class="line"><span class="br"></span><span class="lineNumber">157 a</span><span class="br"></span>arma parant Nomadum proceres et saevus Iarbas.</span><span class="linebreak"></span>
</p></section><notes><section class="footnotes"><ul><li class="note" id="note_LCL277_402_1"><a class="footnoteCrossrefLink" href="#target_note_LCL277_402_1" title="Click to highlight in text"><sup class="lineRef">1</sup><span class="italic">For the lacuna that begins here see Introd. p. xvii.</span></a></li><script type="text/javascript">document.getElementById('note_LCL277_402_1').style.display = "none";</script></ul></section></notes></section>