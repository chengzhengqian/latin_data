<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">nil temerare piget; rabidi ieiunia ventris</span><span class="linebreak"></span>
<span class="line">insolitis adigunt vesci; resolutaque, nudos</span><span class="linebreak"></span>
<span class="line">linquentes clipeos, armorum tegmina mandunt.</span><span class="linebreak"></span>
<span class="line indent1"><span class="br"></span><span class="lineNumber">475</span><span class="br"></span>Desuper haec caelo spectans Tirynthius alto</span><span class="linebreak"></span>
<span class="line">illacrimat fractae nequicquam casibus urbis.</span><span class="linebreak"></span>
<span class="line">namque metus magnique tenent praecepta parentis,</span><span class="linebreak"></span>
<span class="line">ne saevae tendat contra decreta novercae.</span><span class="linebreak"></span>
<span class="line">sic igitur, coepta occultans, ad limina sanctae</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>contendit Fidei secretaque pectora tentat.</span><span class="linebreak"></span>
<span class="line">arcanis dea laeta polo tum forte remoto</span><span class="linebreak"></span>
<span class="line">caelicolum magnas volvebat conscia curas;</span><span class="linebreak"></span>
<span class="line">quam tali alloquitur Nemeae pacator honore:</span><span class="linebreak"></span>
<span class="line">” ante Iovem generata, decus divumque hominumque,</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>qua sine non tellus pacem, non aequora norunt,</span><span class="linebreak"></span>
<span class="line">iustitiae consors tacitumque in pectore numen,</span><span class="linebreak"></span>
<span class="line">exitiumne tuae dirum spectare Sagunti</span><span class="linebreak"></span>
<span class="line">et tot pendentem pro te, dea, cernere poenas</span><span class="linebreak"></span>
<span class="line">urbem lenta potes? moritur tibi vulgus, et unam</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>te matres, vincente fame, te maesta virorum</span><span class="linebreak"></span>
<span class="line">ora vocant, primaque sonant te voce minores.</span><span class="linebreak"></span>
<span class="line">fer caelo auxilium et fessis da surgere rebus.”</span><span class="linebreak"></span></p>
<p class="lineGroup"><span class="line indent1">Haec satus Alcmena; contra cui talia virgo:</span><span class="linebreak"></span>
<span class="line">“cerno equidem, nec pro nihilo est mihi foedera</span><span class="linebreak"></span>
<span class="line indent2">rumpi;</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>statque dies, ausis olim tam tristibus ultor.</span><span class="linebreak"></span>
<span class="line">sed me, pollutas properantem linquere terras,</span><span class="linebreak"></span>
<span class="line">sedibus his tectisque novis succedere adegit</span><span class="linebreak"></span>
<span class="line">fecundum in fraudes hominum genus; impia liqui</span><span class="linebreak"></span>
</p></section><notes></notes></section>