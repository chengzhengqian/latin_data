<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">haec tibi quam noscenda darem discessit in auras!”</span><span class="linebreak"></span>
<span class="line">his alacer colla amplexu materna petebat;</span><span class="linebreak"></span>
<span class="line">umbraque ter frustra per inane petita fefellit.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">650</span><span class="br"></span>Succedunt simulacra virum concordia, patris</span><span class="linebreak"></span>
<span class="line">unanimique simul patrui. ruit ipse per umbram,</span><span class="linebreak"></span>
<span class="line">oscula vana petens, iuvenis fumoque volucri</span><span class="linebreak"></span>
<span class="line">et nebulis similes animas apprendere certat.</span><span class="linebreak"></span>
<span class="line">“quis te, care pater, quo stabant Itala regna,</span><span class="linebreak"></span>
<span class="line">exosus Latium deus abstulit? hei mihi! nam cur</span><span class="linebreak"></span>
<span class="line"><span class="br"></span><span class="lineNumber">656</span><span class="br"></span>ulla fuere adeo, quibus a te saevus abessem,</span><span class="linebreak"></span>
<span class="line">momenta? opposito mutassem pectore mortem.</span><span class="linebreak"></span>
<span class="line">quantos funeribus vestris gens Itala passim</span><span class="linebreak"></span>
<span class="line">dat gemitus! tumulus vobis, censente senatu,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>Mavortis geminus surgit per gramina campo.”</span><span class="linebreak"></span>
<span class="line">nec passi plura, in medio sermone loquentis</span><span class="linebreak"></span>
<span class="line">sic adeo incipiunt. prior haec genitoris imago:</span><span class="linebreak"></span>
<span class="line">“ipsa quidem virtus sibimet pulcherrima merces;</span><span class="linebreak"></span>
<span class="line">dulce tamen venit ad manes, cum gloria vitae</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>durat apud superos, nec edunt oblivia laudem.</span><span class="linebreak"></span>
<span class="line">verum age, fare, decus nostrum, te quanta fatiget</span><span class="linebreak"></span>
<span class="line">militia, heu, quotiens intrat mea pectora terror,</span><span class="linebreak"></span>
<span class="line">cum repeto, quam saevus eas, ubi magna pericla</span><span class="linebreak"></span>
<span class="line">contingunt tibi! per nostri, fortissime, leti</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>obtestor causas, Martis moderare furori.</span><span class="linebreak"></span>
<span class="line">sat tibi sint documenta domus! octava terebat</span><span class="linebreak"></span>
<span class="line">arentem culmis messem crepitantibus aestas,</span><span class="linebreak"></span>
<span class="line">ex quo cuncta mihi calcata meoque subibat</span><span class="linebreak"></span>
<span class="line">germano devicta iugum Tartessia tellus.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>nos miserae muros et tecta renata Sagunto,</span><span class="linebreak"></span>
</p></section><notes></notes></section>