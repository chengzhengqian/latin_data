<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quique caret flamma, scelerum est locus. erigit atro</span><span class="linebreak"></span>
<span class="line">nigrantem fumo rogus alta ad sidera nubem.</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>ardet in excelso proceri vertice montis</span><span class="linebreak"></span>
<span class="line">arx, intacta prius bellis (hinc Punica castra</span><span class="linebreak"></span>
<span class="line">litoraque et totam soliti spectare Saguntum)</span><span class="linebreak"></span>
<span class="line">ardent tecta deum; resplendet imagine flammae</span><span class="linebreak"></span>
<span class="line">aequor, et in tremulo vibrant incendia ponto.</span><span class="linebreak"></span>
<span class="line indent1"><span class="br"></span><span class="lineNumber">665</span><span class="br"></span>Ecce inter medios caedum Tiburna furores,</span><span class="linebreak"></span>
<span class="line">fulgenti dextram mucrone armata mariti</span><span class="linebreak"></span>
<span class="line">et laeva infelix ardentem lampada quassans</span><span class="linebreak"></span>
<span class="line">squalentemque erecta comam ac liventia planctu</span><span class="linebreak"></span>
<span class="line">pectora nudatis ostendens saeva lacertis,</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>ad tumulum Murri super ipsa cadavera fertur.</span><span class="linebreak"></span>
<span class="line">qualis, ubi inferni dirum tonat aula parentis,</span><span class="linebreak"></span>
<span class="line">iraque turbatos exercet regia manes,</span><span class="linebreak"></span>
<span class="line">Alecto solium ante dei sedemque tremendam</span><span class="linebreak"></span>
<span class="line">Tartareo est operata Iovi poenasque ministrat.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>arma viri, multo nuper defensa cruore,</span><span class="linebreak"></span>
<span class="line">imponit tumulo illacrimans; manesque precata,</span><span class="linebreak"></span>
<span class="line">acciperent sese, flagrantem lampada subdit.</span><span class="linebreak"></span>
<span class="line">tunc rapiens letum: “tibi ego haec,” ait, “optime</span><span class="linebreak"></span>
<span class="line indent2">coniux,</span><span class="linebreak"></span>
<span class="line">ad manes, en, ipsa fero.” sic ense recepto</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>arma super ruit et flammas invadit hiatu.</span><span class="linebreak"></span></p>
<p class="lineGroup"><span class="line indent1">Semiambusta iacet nullo discrimine passim</span><span class="linebreak"></span>
<span class="line">infelix obitus, permixto funere, turba.</span><span class="linebreak"></span>
<span class="line">ceu, stimulante fame, cum victor ovilia tandem</span><span class="linebreak"></span>
<span class="line">faucibus invasit siccis leo, mandit hianti</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>ore fremens imbelle pecus, patuloque redundat</span><span class="linebreak"></span>
</p></section><notes></notes></section>