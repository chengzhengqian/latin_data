<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">haud secus ac tectis urbis Vulcania pestis</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>cum sese infudit, rapidusque incendia flatus</span><span class="linebreak"></span>
<span class="line">ventilat et volucres spargit per culmina flammas:</span><span class="linebreak"></span>
<span class="line">attonitum erumpit subita formidine vulgus,</span><span class="linebreak"></span>
<span class="line">lateque ut capta passim trepidatur in urbe.</span><span class="linebreak"></span></p>
<p class="lineGroup">
<span class="line indent1">Verum ubi cunctari taedet dispersa virorum</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>proelia sectantem et leviori Marte teneri,</span><span class="linebreak"></span>
<span class="line">omnes in causam belli auctoremque malorum</span><span class="linebreak"></span>
<span class="line">vertere iam vires tandem placet. Hannibal unus</span><span class="linebreak"></span>
<span class="line">dum restet, non, si muris Carthaginis ignis</span><span class="linebreak"></span>
<span class="line">subdatur, caesique cadant exercitus omnis,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>profectum Latio; contra, si concidat unus,</span><span class="linebreak"></span>
<span class="line">nequiquam fore Agenoreis cuncta arma virosque.</span><span class="linebreak"></span>
<span class="line">ilium igitur lustrans circumfert lumina campo</span><span class="linebreak"></span>
<span class="line">rimaturque ducem. iuvat in certamina summa</span><span class="linebreak"></span>
<span class="line">ferre gradum; cuperetque viro concurrere, tota</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>spectante Ausonia; celsus clamore feroci</span><span class="linebreak"></span>
<span class="line">provocat increpitans hostem et nova proelia poscit.</span><span class="linebreak"></span></p>
<p class="lineGroup">
<span class="line indent1">Quas postquam audivit voces conterrita Iuno,</span><span class="linebreak"></span>
<span class="line">ne Libyci ducis impavidas ferrentur ad aures,</span><span class="linebreak"></span>
<span class="line">effigiem informat Latiam propereque coruscis</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>attollit cristis; addit clipeumque iubasque</span><span class="linebreak"></span>
<span class="line">Romulei ducis atque umeris imponit honorem</span><span class="linebreak"></span>
<span class="line">fulgentis saguli; dat gressum habitusque cientis</span><span class="linebreak"></span>
<span class="line">proelia et audaces adicit sine corpore motus.</span><span class="linebreak"></span>
<span class="line">tum par effigies fallacis imagine vana</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>cornipedis moderanda cito per devia passu</span><span class="linebreak"></span>
<span class="line">belligerae datur ad speciem certaminis umbrae.</span><span class="linebreak"></span>
<span class="line">sic Poeni ducis ante oculos exultat et ultro</span><span class="linebreak"></span>
<span class="line">Scipio Iunoni simulatus tela coruscat.</span><span class="linebreak"></span>
<span class="line">at, viso laetus rectore ante ora Latino</span><span class="linebreak"></span>
</p></section><notes></notes></section>