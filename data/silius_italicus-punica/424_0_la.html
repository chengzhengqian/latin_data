<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup">
<span class="line indent1">Audito pariter populorum in regna duorum</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>advenisse duces, qui tota mole laborent</span><span class="linebreak"></span>
<span class="line">disceptentque armis, terrarum uter imperet orbi,</span><span class="linebreak"></span>
<span class="line">celsus mente Syphax acciri in tecta benigne</span><span class="linebreak"></span>
<span class="line">imperat et tanto regni se tollit honore.</span><span class="linebreak"></span>
<span class="line">tum laetos volvens oculos adversa per ora,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>sic Latium affatur iuvenem ac prior incipit ultro:</span><span class="linebreak"></span>
<span class="line">â€œquam te, Dardanide pulcherrime, mente serena</span><span class="linebreak"></span>
<span class="line">accipio intueorque libens! quamque ora recordor</span><span class="linebreak"></span>
<span class="line">laetus Scipiadae! revocat tua forma parentem.</span><span class="linebreak"></span>
<span class="line">nam repeto, Herculeas Erythia ad litora Gades</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>cum studio pelagi et spectandis aestibus undae</span><span class="linebreak"></span>
<span class="line">venissem, magnos vicina ad flumina Baetis</span><span class="linebreak"></span>
<span class="line">ductores miro quodam me cernere amore.</span><span class="linebreak"></span>
<span class="line">tum mihi dona viri praeda delecta tulere,</span><span class="linebreak"></span>
<span class="line">arma simul regnoque meo tum cognita primum</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>cornipedum frena atque arcus, qui cedere nostris</span><span class="linebreak"></span>
<span class="line">non norunt iaculis, et veteres tribuere magistros</span><span class="linebreak"></span>
<span class="line">militiae, qui dispersas sine lege catervas</span><span class="linebreak"></span>
<span class="line">vestro formarent ritu ad certamina Martis.</span><span class="linebreak"></span>
<span class="line">ast ego, cum contra, nostris quae copia regnis,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>nunc auri ferrem, nivei nunc munera dentis,</span><span class="linebreak"></span>
<span class="line">nil valui precibus: solos sibi cepit uterque,</span><span class="linebreak"></span>
<span class="line">quos cohibebat ebur vaginae sectilis, enses.</span><span class="linebreak"></span>
<span class="line">quare, age, laetus ave nostros intrare penates.</span><span class="linebreak"></span>
<span class="line">ac, mea quando affert Libycum fortuna per undas</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>ductorem, facili, quae dicarn, percipe mente.</span><span class="linebreak"></span>
<span class="line">et vos, qui Tyriae regitis Carthaginis arces,</span><span class="linebreak"></span>
<span class="line">Hasdrubal, huc aures, huc quaeso advertite sensus.</span><span class="linebreak"></span>
<span class="line">quanta per Ausonios populos torrentibus armis</span><span class="linebreak"></span>
</p></section><notes></notes></section>