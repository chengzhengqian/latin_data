<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup"><span class="line">lumina!) captivus lucem inter vincla petebat.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>cui rector Latius: “tanta, en, qui regna reposcant,</span><span class="linebreak"></span>
<span class="line">quis cedat toga et armiferi gens sacra Quirini!</span><span class="linebreak"></span>
<span class="line">servitio si tam faciles, cur bella refertis?”</span><span class="linebreak"></span></p>
<p class="lineGroup">
<span class="line indent1">Haec inter celerare gradum, coniungat ut arma,</span><span class="linebreak"></span>
<span class="line">Hasdrubalem ignarum cladis praenuntius affert</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>explorator eques. raptat dux obvia signa</span><span class="linebreak"></span>
<span class="line">ac, postquam optatam laetus contingere pugnam</span><span class="linebreak"></span>
<span class="line">vidit et ad letum magno venientia cursu</span><span class="linebreak"></span>
<span class="line">agmina, suspiciens caelum: “nil amplius,” inquit,</span><span class="linebreak"></span>
<span class="line">“vos hodie posco, superi. protraxtis ad arma</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quod profugos, satis est. in dextra cetera nobis</span><span class="linebreak"></span>
<span class="line">vota, viri; rapite, ite, precor. vocat ecce furentes</span><span class="linebreak"></span>
<span class="line">hinc pater, hinc patruus. gemina o mihi numina belli,</span><span class="linebreak"></span>
<span class="line">ducite, adeste; sequor. dignas spectabitis, aut me</span><span class="linebreak"></span>
<span class="line">praescia mens fallit, vestro iam nomine caedes.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>nam quis erit tandem campis telluris Hiberae</span><span class="linebreak"></span>
<span class="line">bellandi modus? en umquam lucebit in orbe</span><span class="linebreak"></span>
<span class="line">ille dies, quo te armorum, Carthago, meorum</span><span class="linebreak"></span>
<span class="line">aspiciam sonitus admotaque bella trementem?”</span><span class="linebreak"></span></p>
<p class="lineGroup">
<span class="line indent1">Dixerat, et raucus stridenti murmure clangor</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>increpuit; tonuere feris clamoribus astra.</span><span class="linebreak"></span>
<span class="line">concurrunt; quantumque rapit violentia ponti</span><span class="linebreak"></span>
<span class="line">et Notus et Boreas et inexorabilis Auster,</span><span class="linebreak"></span>
<span class="line">cum mergunt plenas tumefacta sub aequora classes;</span><span class="linebreak"></span>
<span class="line">aut cum letiferos accendens Sirius ignes</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>torret anhelantem saevis ardoribus orbem;</span><span class="linebreak"></span>
<span class="line">tantum acies hominumque ferox discordia ferro</span><span class="linebreak"></span>
</p></section><notes></notes></section>