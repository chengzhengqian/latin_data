<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">armorum exuto et parma celatus Hibera,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>in montes abit atque volens palantia linquit</span><span class="linebreak"></span>
<span class="line">agmina. desertis Latius victricia signa</span><span class="linebreak"></span>
<span class="line">immittit miles castris. non urbe recepta</span><span class="linebreak"></span>
<span class="line">plus ulla partum praedae tenuitque moratas</span><span class="linebreak"></span>
<span class="line">a caede, ut Libycus ductor providerat, iras.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>fluminei veluti deprensus gurgitis undis,</span><span class="linebreak"></span>
<span class="line">avulsa parte inguinibus causaque pericli,</span><span class="linebreak"></span>
<span class="line">enatat intento praedae fiber avius hoste.</span><span class="linebreak"></span>
<span class="line">impiger occultis Poenus postquam abditur umbris,</span><span class="linebreak"></span>
<span class="line">saxosae fidens silvae, maiora petuntur</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>rursus bella retro et superari certior hostis.</span><span class="linebreak"></span>
<span class="line">Pyrenes tumulo clipeum cum carmine figunt:</span><span class="linebreak"></span>
<span class="line"><span class="sc">hasdrubalis spolium gradivo scipio victor</span>.</span><span class="linebreak"></span></p>
<p class="lineGroup">
<span class="line indent1">Terrore interea posito trans ardua montis</span><span class="linebreak"></span>
<span class="line">Bebrycia populos armabat Poenus in aula,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>mercandi dextras largus belloque parata</span><span class="linebreak"></span>
<span class="line">prodigere in bellum facilis. praemissa feroces</span><span class="linebreak"></span>
<span class="line">augebant animos argenti pondera et auri,</span><span class="linebreak"></span>
<span class="line">parta metalliferis longo discrimine terris.</span><span class="linebreak"></span>
<span class="line">hinc nova complerunt haud tardo milite castra</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>venales animae, Rhodani qui gurgite gaudent,</span><span class="linebreak"></span>
<span class="line">quorum serpit Arar per rura pigerrimus undae.</span><span class="linebreak"></span>
<span class="line">iamque, hieme affecta, mitescere coeperat annus.</span><span class="linebreak"></span>
<span class="line">inde, iter ingrediens rapidum per Celtica rura,</span><span class="linebreak"></span>
<span class="line">miratur domitas Alpes ac pervia montis</span><span class="linebreak"></span>
</p></section><notes></notes></section>