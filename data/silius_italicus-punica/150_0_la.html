<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">terga damus Libycisque parem non esse fatemur</span><span class="linebreak"></span>
<span class="line">anguibus Ausoniam? si debellavit inertes</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>halitus, ac viso mens aegra effluxit hiatu,</span><span class="linebreak"></span>
<span class="line">ibo alacer solusque manus componere monstro</span><span class="linebreak"></span>
<span class="line">sufficiam.’ clamans haec atque interritus hastam</span><span class="linebreak"></span>
<span class="line">fulmineo volucrem torquet per inane lacerto.</span><span class="linebreak"></span>
<span class="line">venit in adversam non vano turbine frontem</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>cuspis et, haud paulum vires adiuta ruentis</span><span class="linebreak"></span>
<span class="line">contra ardore ferae, capiti tremebunda resedit.</span><span class="linebreak"></span>
<span class="line">clamor ad astra datur, vocesque repente profusae</span><span class="linebreak"></span>
<span class="line">aetherias adiere domos. furit ilicet ira</span><span class="linebreak"></span>
<span class="line">terrigena, impatiens dare terga novusque dolori</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>et chalybem longo tum primum passus in aevo.</span><span class="linebreak"></span>
<span class="line">nec frustra rapidi, stimulante dolore, fuisset</span><span class="linebreak"></span>
<span class="line">impetus, ablato ni Regulus arte regendi</span><span class="linebreak"></span>
<span class="line">instantem elusisset equo rursusque secutum</span><span class="linebreak"></span>
<span class="line">cornipedis gyros flexi curvamine tergi</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>detortis laeva celer effugisset habenis.</span><span class="linebreak"></span></p>
<p class="lineGroup"><span class="line indent1">“At non spectator Marus inter talia segni</span><span class="linebreak"></span>
<span class="line">torpebat dextra. mea tanto in corpore monstri</span><span class="linebreak"></span>
<span class="line">hasta secunda fuit. iam iamque extrema trisulca</span><span class="linebreak"></span>
<span class="line">lambebat lingua fessi certamine terga</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>quadrupedis; torsi telum atque urgentia velox</span><span class="linebreak"></span>
<span class="line">in memet saevi serpentis proelia verto.</span><span class="linebreak"></span>
<span class="line">hinc imitata cohors certatim spicula dextris</span><span class="linebreak"></span>
<span class="line">congerit alternasque ferum diducit in iras,</span><span class="linebreak"></span>
<span class="line">donec murali balista coercuit ictu.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>tum fractus demum vires, non iam amplius aegra</span><span class="linebreak"></span>
<span class="line">consuetum ad nisus spina praestante rigorem</span><span class="linebreak"></span>
<span class="line">et solitum in nubes tolli caput. acrius instant,</span><span class="linebreak"></span>
</p></section><notes></notes></section>