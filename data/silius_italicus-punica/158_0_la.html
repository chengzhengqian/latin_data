<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quos reditus testes iurata mente vocavi,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>si mihi fas me digna loqui Latiosque tueri</span><span class="linebreak"></span>
<span class="line">voce focos, ibo ad Tyrios non segnior,’ inquit,</span><span class="linebreak"></span>
<span class="line">‘stante fide reditus et salvo foedere poenae.</span><span class="linebreak"></span>
<span class="line">sic nobis rerum exitio desistite honorem</span><span class="linebreak"></span>
<span class="line">tendere. tot bellis totque annis fregimus aevum;</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>nunc etiam vinclis et longo carcere torpent</span><span class="linebreak"></span>
<span class="line">captivo in senio vires. fuit ille nec umquam,</span><span class="linebreak"></span>
<span class="line">dum fuit, a duro cessavit munere Martis</span><span class="linebreak"></span>
<span class="line">Regulus: exsangui spectatis corpore nomen.</span><span class="linebreak"></span>
<span class="line">at non Carthago, fraudum domus, inscia quantum</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>e nobis restet, iuvenes parat, aspera ferro</span><span class="linebreak"></span>
<span class="line">pectora, captivos nostra pensare senecta.</span><span class="linebreak"></span>
<span class="line">ite dolos contra, gensque astu fallere laeta</span><span class="linebreak"></span>
<span class="line">discat, me capto quantum tibi, Roma, supersit.</span><span class="linebreak"></span>
<span class="line">nec vero placeat, nisi quae de more parentum</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>pax erit. exposcunt Libyes nobisque dedere</span><span class="linebreak"></span>
<span class="line">haec referenda, pari libeat si pendere bellum</span><span class="linebreak"></span>
<span class="line">foedere et ex aequo geminas conscribere leges.</span><span class="linebreak"></span>
<span class="line">sed mihi sit Stygios ante intravisse penates,</span><span class="linebreak"></span>
<span class="line">talia quam videam ferientes pacta Latinos.’</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>“Haec fatus Tyriae sese iam reddidit irae,</span><span class="linebreak"></span>
<span class="line">nec monitus spernente graves fidosque senatu,</span><span class="linebreak"></span>
<span class="line">Poenorum dimissa cohors, quae maesta repulsa</span><span class="linebreak"></span>
<span class="line">ac minitans capto patrias properabat ad oras.</span><span class="linebreak"></span>
<span class="line">prosequitur vulgus patres, ac planctibus ingens</span><span class="linebreak"></span>
</p></section><notes></notes></section>