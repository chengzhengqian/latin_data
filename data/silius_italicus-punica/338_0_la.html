<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ne flammam taedasque velint, ne templa sub uno</span><span class="linebreak"></span>
<span class="line">in cinerem traxisse rogo. subit intima corda,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>perlabens sensim, mitis deus; ille superbae</span><span class="linebreak"></span>
<span class="line">fundamenta Capyn posuisse antiquitus urbi,</span><span class="linebreak"></span>
<span class="line">non cuiquam visus, passim monet; ille refusis</span><span class="linebreak"></span>
<span class="line">in spatium immensum campis habitanda relinqui</span><span class="linebreak"></span>
<span class="line">utile tecta docet. paulatim atrocibus irae</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>languescunt animis, et vis mollita senescit.</span><span class="linebreak"></span></p>
<p class="lineGroup"><span class="line indent1">Pan love missus erat, servari tecta volente</span><span class="linebreak"></span>
<span class="line">Tro√Øa, pendenti similis Pan semper et imo</span><span class="linebreak"></span>
<span class="line">vix ulla inscribens terrae vestigia cornu.</span><span class="linebreak"></span>
<span class="line">dextera lascivit caesa Tegeatide capra</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>verbera laeta movens festo per compita coetu.</span><span class="linebreak"></span>
<span class="line">cingit acuta comas et opacat tempora pinus,</span><span class="linebreak"></span>
<span class="line">ac parva erumpunt rubicunda cornua fronte;</span><span class="linebreak"></span>
<span class="line">stant aures, imoque cadit barba hispida mento.</span><span class="linebreak"></span>
<span class="line">pastorale deo baculum, pellisque sinistrum</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>velat grata latus tenerae de corpore dammae.</span><span class="linebreak"></span>
<span class="line">nulla in praeruptum tam prona et inhospita cautes,</span><span class="linebreak"></span>
<span class="line">in qua non, librans corpus similisque volanti,</span><span class="linebreak"></span>
<span class="line">cornipedem tulerit praecisa per avia plantam.</span><span class="linebreak"></span>
<span class="line">interdum inflexus medio nascentia tergo</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>respicit arridens hirtae ludibria caudae.</span><span class="linebreak"></span>
<span class="line">obtendensque manum solem infervescere fronti</span><span class="linebreak"></span>
<span class="line">arcet et umbrato perlustrat pascua visu.</span><span class="linebreak"></span>
<span class="line">hic, postquam mandata dei perfecta malamque</span><span class="linebreak"></span>
<span class="line">sedavit rabiem et permulsit corda furentum,</span><span class="linebreak"></span>
</p></section><notes></notes></section>