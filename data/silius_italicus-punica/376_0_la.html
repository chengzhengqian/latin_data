<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">fama mali nondum tanti penetrarat ad imos.</span><span class="linebreak"></span>
<span class="line">at rapidus fervor, per pingues unguine taedas</span><span class="linebreak"></span>
<span class="line">illapsus, flammis victricibus insonat alveo.</span><span class="linebreak"></span>
<span class="line">qua nondum tamen intulerat vim Dardana lampas,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>parcebatque vapor, saxorum grandine dirus</span><span class="linebreak"></span>
<span class="line">arcebat fatumque ratis retinebat Himilco.</span><span class="linebreak"></span>
<span class="line">hic miser, igniferam dum ventilat aëre pinum,</span><span class="linebreak"></span>
<span class="line">murali saxo per lubrica sanguine transtra</span><span class="linebreak"></span>
<span class="line">volvitur in fluctus, Lycchaei vulnere, Cydnus.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>fax nidore gravi foedavit comminus auras,</span><span class="linebreak"></span>
<span class="line">ambusto instridens pelago. ferus inde citatum</span><span class="linebreak"></span>
<span class="line">missile adorata contorquet Sabratha puppe—</span><span class="linebreak"></span>
<span class="line">Hammon numen erat Libycae gentile carinae</span><span class="linebreak"></span>
<span class="line">cornigeraque sedens spectabat caerula fronte:</span><span class="linebreak"></span>
<span class="line">“fer, pater, afflictis, fer,” ait, “Garamantice vates,</span><span class="linebreak"></span>
<span class="line"><span class="br"></span><span class="lineNumber">441</span><span class="br"></span>rebus opem inque Italos da certa effundere tela.”</span><span class="linebreak"></span>
<span class="line">has inter voces tremulo venit agmine cornus</span><span class="linebreak"></span>
<span class="line">et Neptunicolae transverberat ora Telonis.</span><span class="linebreak"></span></p>
<p class="lineGroup"><span class="line indent1">Urgebant nihilo levius iam in limine mortis,</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>quos fuga praecipites partem glomerarat in unam</span><span class="linebreak"></span>
<span class="line">puppis, adhuc vacuam taedae; sed, proxima cursu</span><span class="linebreak"></span>
<span class="line">fulmineo populatus, inevitabilis ardor</span><span class="linebreak"></span>
<span class="line">correptam flammis involvit ovantibus alnum.</span><span class="linebreak"></span>
<span class="line">primus, ope aequorei funis delapsus in undas,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>qua nondum Stygios glomerabat Mulciber aestus,</span><span class="linebreak"></span>
<span class="line">ambustus socium remis aufertur Himilco.</span><span class="linebreak"></span>
<span class="line">proxima nudarunt miserandi fata Batonis</span><span class="linebreak"></span>
</p></section><notes></notes></section>