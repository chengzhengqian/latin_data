<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">unum hoc pro cunctis sat erit caput. aspera quisque</span><span class="linebreak"></span>
<span class="line">hortamenta sibi referat: meus, heu! meus atris</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Ticini frater ripis iacet; at meus alta</span><span class="linebreak"></span>
<span class="line">metitur stagna Eridani sine funere natus.</span><span class="linebreak"></span>
<span class="line">haec sibi quisque; sed, est vestrum cui nulla doloris</span><span class="linebreak"></span>
<span class="line">privati rabies, is vero urgentia sumat</span><span class="linebreak"></span>
<span class="line">e medio, fodiant quae magnas pectus in iras,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>perfractas Alpes passamque infanda Saguntum,</span><span class="linebreak"></span>
<span class="line">quosque nefas vetiti transcendere flumen Hiberi,</span><span class="linebreak"></span>
<span class="line">tangere iam Thybrim. nam dum vos augur et extis</span><span class="linebreak"></span>
<span class="line">quaesitae fibrae vanusque moratur haruspex,</span><span class="linebreak"></span>
<span class="line">solum iam superest, Tarpeio imponere castra.”</span><span class="linebreak"></span>
<span class="line indent1"><span class="br"></span><span class="lineNumber">165</span><span class="br"></span>Turbidus haec, visoque artis in milibus atras</span><span class="linebreak"></span>
<span class="line">bellatore iubas aptante: “est, Orfite, munus,</span><span class="linebreak"></span>
<span class="line">est,” ait, “hoc certare tuum, quis opima volenti</span><span class="linebreak"></span>
<span class="line">dona Iovi portet feretro suspensa cruento.</span><span class="linebreak"></span>
<span class="line"><span class="br"></span><span class="lineNumber">169</span><span class="br"></span>nam cur haec alia pariatur gloria dextra?”</span><span class="linebreak"></span>
<span class="line">hinc praevectus equo, postquam inter proelia notam</span><span class="linebreak"></span>
<span class="line">accepit vocem: “procul hinc te Martius,” inquit,</span><span class="linebreak"></span>
<span class="line">“Murrane, ostendit clamor, videoque furentem</span><span class="linebreak"></span>
<span class="line">iam Tyria te caede; venit laus quanta! sed, oro,</span><span class="linebreak"></span>
<span class="line">haec angusta loci ferro patefacta relaxa.”</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>tum Soracte satum, praestantem corpore et armis,</span><span class="linebreak"></span>
<span class="line">Aequanum noscens, patrio cui ritus in arvo,</span><span class="linebreak"></span>
<span class="line">cum pius Arcitenens accensis gaudet acervis,</span><span class="linebreak"></span>
</p></section><notes></notes></section>