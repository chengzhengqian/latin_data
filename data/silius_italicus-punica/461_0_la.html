<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">lux atrox micat, et praesens adstare viritim</span><span class="linebreak"></span>
<span class="line">creditur intento perculsis Iupiter igne.</span><span class="linebreak"></span></p>
<p class="lineGroup">
<span class="line indent1">Parte alia, ceu sola forent discrimina campo,</span><span class="linebreak"></span>
<span class="line">qua misceret agens truculentum Scipio Martem,</span><span class="linebreak"></span>
<span class="line"><span class="br"></span><span class="lineNumber">481</span><span class="br"></span>aspera pugna novas varia sub imagine leti</span><span class="linebreak"></span>
<span class="line">dat formas. hic ense iacet prostratus adacto;</span><span class="linebreak"></span>
<span class="line">hic saxo perfracta gemit lacrimabilis ossa;</span><span class="linebreak"></span>
<span class="line">ast hos, turpe, pavor fusos proiecit in ora;</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>horum adversa dedit Gradivo pectora virtus.</span><span class="linebreak"></span>
<span class="line">ipse super strages ductor Rhoeteius instat,</span><span class="linebreak"></span>
<span class="line">qualis apud gelidum currus quatit altior Hebrum</span><span class="linebreak"></span>
<span class="line">et Geticas solvit ferventi sanguine Mavors</span><span class="linebreak"></span>
<span class="line">laetus caede nives, glaciemque Aquilonibus actam</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>perrumpit stridens sub pondere belliger axis.</span><span class="linebreak"></span>
<span class="line">iamque ardore truci lustrans fortissima quaeque</span><span class="linebreak"></span>
<span class="line">nomina obit ferro. claris spectata per orbem</span><span class="linebreak"></span>
<span class="line">stragibus occumbit late inter tela iuventus.</span><span class="linebreak"></span>
<span class="line">qui muros rapuere tuos miserasque nefandi</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>principium belli fecere, Sagunte, ruinas;</span><span class="linebreak"></span>
<span class="line">qui sacros, Thrasymenne, lacus, PhaÃ«thontia quique</span><span class="linebreak"></span>
<span class="line">polluerant tabo stagna; ac fiducia tanta</span><span class="linebreak"></span>
<span class="line">quos tulit, ut superum regi soliumque domosque</span><span class="linebreak"></span>
<span class="line">irent direptum: mactantur comminus uno</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>exitio; redduntque animas, temerata ferebant</span><span class="linebreak"></span>
<span class="line">qui secreta deum et primos reserasse negatas</span><span class="linebreak"></span>
<span class="line">gressibus humanis Alpes. formidinis huius</span><span class="linebreak"></span>
<span class="line">plena acies propere retro exanimata ruebat.</span><span class="linebreak"></span>
</p></section><notes></notes></section>