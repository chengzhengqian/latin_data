<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et transtra et mali laceroque aplustria velo</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>ac miseri fluitant revomentes aequora nautae.</span><span class="linebreak"></span></p>
<p class="lineGroup">
<span class="line indent1">At Poenus, per longa diem certamina saevis</span><span class="linebreak"></span>
<span class="line">caedibus emensus, postquam eripuere furori</span><span class="linebreak"></span>
<span class="line">insignem tenebrae lucem, tum denique Martem</span><span class="linebreak"></span>
<span class="line">dimisit tandemque suis in caede pepercit.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>sed mens invigilat curis noctisque quietem</span><span class="linebreak"></span>
<span class="line">ferre nequit. stimulat dona inter tanta deorum</span><span class="linebreak"></span>
<span class="line">optatas<a class="footnoteLink" href="#note_LCL278_74_1" id="target_note_LCL278_74_1"><sup>1</sup></a> nondum portas intrasse Quirini.</span><span class="linebreak"></span>
<span class="line">proxima lux placet: hinc strictos ferre ocius enses,</span><span class="linebreak"></span>
<span class="line">dum fervet cruor, et perfusae caede cohortes,</span><span class="linebreak"></span>
<span class="line">destinat, ac iam claustra manu, iam moenia flamma</span><span class="linebreak"></span>
<span class="line"><span class="br"></span><span class="lineNumber">336</span><span class="br"></span>occupat et iungit Tarpeia incendia Cannis.</span><span class="linebreak"></span>
</p>
<p class="lineGroup">
<span class="line indent1">Quo turbata viri coniux Saturnia coepto</span><span class="linebreak"></span>
<span class="line">irarumque Iovis Latiique haud inscia fati,</span><span class="linebreak"></span>
<span class="line">incautum ardorem atque avidas ad futile votum</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>spes iuvenis frenare parat. ciet inde quietis</span><span class="linebreak"></span>
<span class="line">regnantem tenebris Somnum, quo saepe ministro</span><span class="linebreak"></span>
<span class="line">edomita inviti componit lumina fratris.</span><span class="linebreak"></span>
<span class="line">atque huic arridens, “non te maioribus,” inquit,</span><span class="linebreak"></span>
<span class="line">“ausis, dive, voco nec posco, ut mollibus alis</span><span class="linebreak"></span>
<span class="line">des victum mihi, Somne, Iovem. non mille premendi</span><span class="linebreak"></span>
<span class="line"><span class="br"></span><span class="lineNumber">346</span><span class="br"></span>sunt oculi tibi, nec spernens tua numina custos</span><span class="linebreak"></span>
<span class="line">Inachiae multa superandus nocte iuvencae.</span><span class="linebreak"></span>
<span class="line">ductori, precor, immittas nova somnia Poeno,</span><span class="linebreak"></span>
</p></section><notes><section class="footnotes"><ul><li class="note" id="note_LCL278_74_1"><a class="footnoteCrossrefLink" href="#target_note_LCL278_74_1" title="Click to highlight in text"><sup class="lineRef">1</sup>optatas <span class="italic">Ernesti</span>: hortatus <span class="italic">edd.</span></a></li><script type="text/javascript">document.getElementById('note_LCL278_74_1').style.display = "none";</script></ul></section></notes></section>