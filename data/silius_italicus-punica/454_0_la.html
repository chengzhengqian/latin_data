<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">progenuisse caput, nostrosque in funera Poeni</span><span class="linebreak"></span>
<span class="line">Aeneadas undis totoque eguisse profundo.”</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">290</span><span class="br"></span>Sic Venus, et tumidi considunt gurgite fluctus.</span><span class="linebreak"></span>
<span class="line">. . . . . . . .</span><span class="linebreak"></span>
<span class="line">obviaque adversis propellunt agmina castris.</span><span class="linebreak"></span></p>
<p class="lineGroup">
<span class="line indent1">Dux, vetus armorum scitusque accendere corda</span><span class="linebreak"></span>
<span class="line">laudibus, ignifero mentes furiabat in iram</span><span class="linebreak"></span>
<span class="line">hortatu decorisque urebat pectora flammis:</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>“tu mihi Flaminii portas rorantia caesi</span><span class="linebreak"></span>
<span class="line">ora ducis; nosco dextram. tu primus in ictus</span><span class="linebreak"></span>
<span class="line">ingentis Pauli ruis ac defigis in ossa</span><span class="linebreak"></span>
<span class="line">mucronem. tibi pugnacis gestantur opima</span><span class="linebreak"></span>
<span class="line">Marcelli. Gracchusque cadens tibi proluit ensem.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ecce manus, quae pulsantem te, belliger Appi,</span><span class="linebreak"></span>
<span class="line">moenia sublimis Capuae de culmine muri</span><span class="linebreak"></span>
<span class="line">excelso fusa moribundum perculit hasta.</span><span class="linebreak"></span>
<span class="line">ecce aliud fulmen dextrae, quo nobile nomen</span><span class="linebreak"></span>
<span class="line">Fulvius excepit non unum pectore vulnus.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>huc prima te siste acie, cui consul in armis</span><span class="linebreak"></span>
<span class="line">Crispinus cecidit. me tu comitare per hostes,</span><span class="linebreak"></span>
<span class="line">qui nobis, memini, ad Cannas laetissimus irae</span><span class="linebreak"></span>
<span class="line">Servili fers ora ducis suffixa veruto.</span><span class="linebreak"></span>
<span class="line">cerno flagrantes oculos vultumque timendum</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>non ipso minus ense tuum, fortissime Poenum</span><span class="linebreak"></span>
<span class="line">o iuvenis, qualem vidi, cum flumine saevo</span><span class="linebreak"></span>
</p></section><notes></notes></section>