<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">labitur intento cornu transfossus, et una</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>arcum laeva cadens dimisit, dextra sagittam.</span><span class="linebreak"></span></p>
<p class="lineGroup"><span class="line indent1">At non tam tristi sortitus proelia Marte</span><span class="linebreak"></span>
<span class="line">Phoebei Soractis honor Carmelus agebat;</span><span class="linebreak"></span>
<span class="line">sanguine quippe suo iam Bagrada tinxerat ensem,</span><span class="linebreak"></span>
<span class="line">dux rectorque Nubae populi; iam fusus eidem</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>Zeusis, Amyclaei stirps impacata Phalanti,</span><span class="linebreak"></span>
<span class="line">quem tulerat mater claro Phoenissa Laconi.</span><span class="linebreak"></span>
<span class="line">talia dum metuit, nec pugnae fisus in hoste</span><span class="linebreak"></span>
<span class="line">tam rapido nec deinde fugae, suadente pavore,</span><span class="linebreak"></span>
<span class="line">per dumos miser in vicina cacumina quercus</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>repserat atque alta sese occultabat in umbra</span><span class="linebreak"></span>
<span class="line">Hampsicus, insistens tremulis sub pondere ramis.</span><span class="linebreak"></span>
<span class="line">hunc longa multa orantem Carmelus et altos</span><span class="linebreak"></span>
<span class="line">mutantem saltu ramos transverberat hasta;</span><span class="linebreak"></span>
<span class="line">ut, qui viscata populatur harundine lucos,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>dum nemoris celsi procera cacumina sensim</span><span class="linebreak"></span>
<span class="line">substructa certat tacitus contingere meta,</span><span class="linebreak"></span>
<span class="line">sublimem calamo sequitur crescente volucrem.</span><span class="linebreak"></span>
<span class="line">effudit vitam, atque alte manante cruore</span><span class="linebreak"></span>
<span class="line">membra pependerunt curvato exsanguia ramo.</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>Iamque in palantes ac versos terga feroces</span><span class="linebreak"></span>
<span class="line">pugnabant Itali, subitus cum mole pavenda</span><span class="linebreak"></span>
<span class="line">terrificis Maurus prorumpit Tunger in armis.</span><span class="linebreak"></span>
<span class="line">nigra viro membra, et furvi iuga celsa trahebant</span><span class="linebreak"></span>
<span class="line">cornipedes, totusque novae formidinis arte</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>concolor aequabat liventia currus equorum</span><span class="linebreak"></span>
<span class="line">terga; nec erectis similes imponere cristis</span><span class="linebreak"></span>
<span class="line">cessarat pennas, aterque tegebat amictus.</span><span class="linebreak"></span>
</p></section><notes></notes></section>