<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">qui postquam coetu patrum ingentique senatu</span><span class="linebreak"></span>
<span class="line">impia dementis vulgi ac vix tota profudit</span><span class="linebreak"></span>
<span class="line">consulta et tumidis incendit vocibus aures,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>concordi fremitu renuentum effunditur asper</span><span class="linebreak"></span>
<span class="line">toto e concilio clamor; tum quisque fatigat</span><span class="linebreak"></span>
<span class="line">increpitans, vocumque tremit certamine templum.</span><span class="linebreak"></span></p>
<p class="lineGroup">
<span class="line indent1">Hic Torquatus, avum fronte aequavisse severa</span><span class="linebreak"></span>
<span class="line">nobilis: “heu Capua portantes talia dicta</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Romuleis durastis,” ait, “succedere muris?</span><span class="linebreak"></span>
<span class="line">ad quos non ausi Carthago atque Hannibal arma</span><span class="linebreak"></span>
<span class="line">post Cannas afferre suas? numquamne per aures</span><span class="linebreak"></span>
<span class="line">it vestras, in Tarpeia cum sede Latini</span><span class="linebreak"></span>
<span class="line">orarent paria, haud verbis, haud voce, sed acri</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>propulsum dextra, qui tum mandata superbo</span><span class="linebreak"></span>
<span class="line">ore apportabat, tanto per limina templi</span><span class="linebreak"></span>
<span class="line">turbine praecipitem revoluti corporis actum,</span><span class="linebreak"></span>
<span class="line">ut, saevo afflictus saxo, spectante piaret</span><span class="linebreak"></span>
<span class="line">tristia dicta Iove et lueret verba impia leto?</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>en ego progenies eius, qui sede Tonantis</span><span class="linebreak"></span>
<span class="line">expulit orantem et nuda Capitolia consul</span><span class="linebreak"></span>
<span class="line">defendit dextra.” rabidum hinc palmasque virorum</span><span class="linebreak"></span>
<span class="line">intentantem oculis proavitaque facta parantem</span><span class="linebreak"></span>
<span class="line">ut vidit maiore adeo crudescere motu,</span><span class="linebreak"></span>
<span class="line">excipit his frendens Fabius: “pro cuncta pudendi!</span><span class="linebreak"></span>
<span class="line"><span class="br"></span><span class="lineNumber">91</span><span class="br"></span>sedes, ecce, vacat, belli viduata procella;</span><span class="linebreak"></span>
<span class="line">quem, quaeso, e vobis huic imposuisse paratis?</span><span class="linebreak"></span>
<span class="line">inque locum Pauli quemnam datis? an tua, Virri,</span><span class="linebreak"></span>
<span class="line">prima atque ante alias sors, concedente senatu,</span><span class="linebreak"></span>
</p></section><notes></notes></section>