<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">num lateri cuspis, num toto pondere telum</span><span class="linebreak"></span>
<span class="line">sedisset, fratremque amens sociosque rogabat.</span><span class="linebreak"></span>
<span class="line">utque metum leti procul et leviora pavore</span><span class="linebreak"></span>
<span class="line">cognovit, proprio tectum gestamine praeceps</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>ex acie rapit et tutis a turbine pugnae</span><span class="linebreak"></span>
<span class="line">constituit castris. medicas hinc ocius artes</span><span class="linebreak"></span>
<span class="line">et senioris opem Synhali vocat; unguere vulnus</span><span class="linebreak"></span>
<span class="line">herbarum hic sucis ferrumque e corpore cantu</span><span class="linebreak"></span>
<span class="line">exigere et somnum tacto misisse chelydro,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>anteibat cunctos, nomenque erat inde per urbes</span><span class="linebreak"></span>
<span class="line">perque Paraetoniae celebratum litora Syrtis.</span><span class="linebreak"></span>
<span class="line">ipse olim antiquo primum Garamanticus Hammon</span><span class="linebreak"></span>
<span class="line">scire pater dederat Synhalo, morsusque ferarum</span><span class="linebreak"></span>
<span class="line">telorumque graves ictus sedare medendo.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>atque is deinde suo moriens caelestia dona</span><span class="linebreak"></span>
<span class="line">monstravit nato, natusque heredis honori</span><span class="linebreak"></span>
<span class="line">tramisit patrias artes; quem deinde secutus</span><span class="linebreak"></span>
<span class="line">haud levior fama Synhalus Garamantica sollers</span><span class="linebreak"></span>
<span class="line">monstrata augebat studio multaque vetustum</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Hammonis comitem numerabat imagine patrem.</span><span class="linebreak"></span>
<span class="line">tum, proavita ferens leni medicamina dextra,</span><span class="linebreak"></span>
<span class="line">ocius, intortos de more astrictus amictus,</span><span class="linebreak"></span>
<span class="line">mulcebat lympha purgatum sanguine vulnus.</span><span class="linebreak"></span>
<span class="line">at Mago, exuvias secum caesique volutans</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>hostis mente necem, fraternas pectore curas</span><span class="linebreak"></span>
<span class="line">pellebat dictis et casum laude levabat:</span><span class="linebreak"></span>
<span class="line">â€œparce metu, germane. meis medicamina nulla</span><span class="linebreak"></span>
<span class="line">adversis maiora feres; iacet Appius hasta</span><span class="linebreak"></span>
</p></section><notes></notes></section>