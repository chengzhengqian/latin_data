<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">advolat, obscura circumdata nube, per auras</span><span class="linebreak"></span>
<span class="line">et validam duris evellit ab ossibus hastam.</span><span class="linebreak"></span>
<span class="line">ille tegit clipeo fusum per membra cruorem,</span><span class="linebreak"></span>
<span class="line">tardaque paulatim et dubio vestigia nisu</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>alternata trahens, aversus ab aggere cedit.</span><span class="linebreak"></span></p>
<p class="lineGroup"><span class="line indent1">Nox tandem optatis terras pontumque tenebris</span><span class="linebreak"></span>
<span class="line">condidit et pugnas erepta luce diremit.</span><span class="linebreak"></span>
<span class="line">at durae invigilant mentes, molemque reponunt,</span><span class="linebreak"></span>
<span class="line">noctis opus. clausos acuunt extrema pericli</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>et fractis rebus violentior ultima virtus.</span><span class="linebreak"></span>
<span class="line">hinc puer invalidique senes, hinc femina ferre</span><span class="linebreak"></span>
<span class="line">certat opem in dubiis miserando nava labori,</span><span class="linebreak"></span>
<span class="line">saxaque mananti subvectat vulnere miles.</span><span class="linebreak"></span>
<span class="line">iam patribus clarisque senum sua munia curae.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>concurrunt lectosque viros hortantur et orant,</span><span class="linebreak"></span>
<span class="line">defessis subeant rebus revocentque salutem</span><span class="linebreak"></span>
<span class="line">et Latia extremis implorent casibus arma.</span><span class="linebreak"></span>
<span class="line">“ite citi, remis velisque impellite puppim,</span><span class="linebreak"></span>
<span class="line">saucia dum castris clausa est fera; tempore Martis</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>utendum est rupto et grassandum ad clara periclis.</span><span class="linebreak"></span>
<span class="line">ite citi, deflete fidem murosque ruentes</span><span class="linebreak"></span>
<span class="line">antiquaque domo meliora accersite fata.</span><span class="linebreak"></span>
<span class="line">mandati summa est: dum stat, remeate, Saguntos.”</span><span class="linebreak"></span>
<span class="line">ast illi celerant, qua proxima litora, gressum</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>et fugiunt tumido per spumea caerula velo.</span><span class="linebreak"></span></p>
<p class="lineGroup"><span class="line indent1">Pellebat somnos Tithoni roscida coniux,</span><span class="linebreak"></span>
<span class="line">ac rutilus primis sonipes hinnitibus altos</span><span class="linebreak"></span>
<span class="line">afflarat montes roseasque movebat habenas.</span><span class="linebreak"></span>
<span class="line">iam celsa e muris exstructa mole iuventus</span><span class="linebreak"></span>
</p></section><notes></notes></section>