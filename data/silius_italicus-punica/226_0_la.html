<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ni sors alterni iuris, quo castra reguntur,</span><span class="linebreak"></span>
<span class="line">arbitrium pugnae properanti in fata negasset.</span><span class="linebreak"></span>
<span class="line">quae tamen haud valuit perituris milibus una</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>plus donasse die. rediere in castra, gemente</span><span class="linebreak"></span>
<span class="line">haud dubie Paulo, qui crastina iura videret</span><span class="linebreak"></span>
<span class="line">amenti cessura viro, frustraque suorum</span><span class="linebreak"></span>
<span class="line">servatas a caede animas. nam turbidus ira</span><span class="linebreak"></span>
<span class="line">infensusque morae dilata ob proelia ductor:</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>“sicine, sic,” inquit, “grates pretiumque rependis,</span><span class="linebreak"></span>
<span class="line">Paule, tui capitis? meruerunt talia, qui te</span><span class="linebreak"></span>
<span class="line">legibus atque urnae dira eripuere minanti?</span><span class="linebreak"></span>
<span class="line">tradant immo hosti revocatos ilicet enses,</span><span class="linebreak"></span>
<span class="line">tradant arma iube, aut pugnantum deripe dextris.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>sed vos, quorum oculos atque ora humentia vidi,</span><span class="linebreak"></span>
<span class="line">vertere cum consul terga et remeare iuberet,</span><span class="linebreak"></span>
<span class="line">ne morem et pugnae signum expectate petendae;</span><span class="linebreak"></span>
<span class="line">dux sibi quisque viam rapito, cum spargere primis</span><span class="linebreak"></span>
<span class="line">incipiet radiis Gargana cacumina Phoebus.</span><span class="linebreak"></span>
<span class="line">pandam egomet propere portas:, ruite ocius atque</span><span class="linebreak"></span>
<span class="line indent2">hunc</span><span class="linebreak"></span>
<span class="line"><span class="br"></span><span class="lineNumber">36</span><span class="br"></span>ereptum revocate diem.” sic turbidus aegra</span><span class="linebreak"></span>
<span class="line">pestifero pugnae castra incendebat amore.</span><span class="linebreak"></span></p>
<p class="lineGroup">
<span class="line indent1">At Paulus, iam non idem nec mente nec ore,</span><span class="linebreak"></span>
<span class="line">sed qualis stratis deleto milite campis</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>post pugnam stetit, ante oculos atque ora futuro</span><span class="linebreak"></span>
<span class="line">obversante malo; ceu iam spe lucis adempta,</span><span class="linebreak"></span>
<span class="line">cum stupet exanimata parens natique tepentes</span><span class="linebreak"></span>
<span class="line">nequiquam fovet extremis amplexibus artus:</span><span class="linebreak"></span>
<span class="line">“per totiens,” inquit, “concussae moenia Romae,</span><span class="linebreak"></span>
</p></section><notes></notes></section>