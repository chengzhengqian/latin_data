<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">manarent populos foedi contagia morbi.</span><span class="linebreak"></span>
<span class="line">iamque Atella suas iamque et Calatia adegit,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>fas superante metu, Poenorum in castra cohortes.</span><span class="linebreak"></span>
<span class="line">inde Phalanteo levitas animosa Tarento</span><span class="linebreak"></span>
<span class="line">Ausonium laxare iugum; patefecit amicas</span><span class="linebreak"></span>
<span class="line">alta Croton portas Afrisque ad barbara iussa</span><span class="linebreak"></span>
<span class="line">Thespiadum docuit submittere colla nepotes.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>idem etiam Locros habuit furor, ora vadosi</span><span class="linebreak"></span>
<span class="line">litoris, Argivos Maior qua Graecia muros</span><span class="linebreak"></span>
<span class="line">servat et Ionio luitur curvata profundo,</span><span class="linebreak"></span>
<span class="line">laetas res Libyae et fortunam in Marte secuta,</span><span class="linebreak"></span>
<span class="line">iuravit pavitans Tyrio sua proelia Marti.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>iam vero, Eridani tumidissimus accola, Celtae</span><span class="linebreak"></span>
<span class="line">incubuere malis Italum veteresque doloris</span><span class="linebreak"></span>
<span class="line">tota se socios properarunt iungere mole.</span><span class="linebreak"></span></p>
<p class="lineGroup">
<span class="line indent1">Sed fas id Celtis, fas impia bella referre</span><span class="linebreak"></span>
<span class="line">Boiorum fuerit populis: Capuaene furorem,</span><span class="linebreak"></span>
<span class="line">quem Senonum genti, placuisse, et Dardana ab ortu</span><span class="linebreak"></span>
<span class="line"><span class="br"></span><span class="lineNumber">31</span><span class="br"></span>moenia barbarico Nomadum sociata tyranno</span><span class="linebreak"></span>
<span class="line">quisnam, mutato tantum nunc tempore, credat?</span><span class="linebreak"></span>
<span class="line">luxus et insanis nutrita ignavia lustris</span><span class="linebreak"></span>
<span class="line">consumptusque pudor peccando unisque relictus</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>divitiis probrosus honor lacerabat hiantem</span><span class="linebreak"></span>
<span class="line">desidia populum ac resolutam legibus urbem.</span><span class="linebreak"></span>
<span class="line">insuper exitio truculenta superbia agebat.</span><span class="linebreak"></span>
<span class="line">nec vitiis deerant vires: non largior ulli</span><span class="linebreak"></span>
<span class="line">Ausoniae populo (sic tum Fortuna fovebat)</span><span class="linebreak"></span>
</p></section><notes></notes></section>