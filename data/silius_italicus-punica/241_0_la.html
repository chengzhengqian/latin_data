<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Marte viri dextraque pares, sed cetera ductor</span><span class="linebreak"></span>
<span class="line">anteibat Latius, melior pietate fideque.</span><span class="linebreak"></span></p>
<p class="lineGroup">
<span class="line indent1">Desiluere cava turbati ad proelia nube,</span><span class="linebreak"></span>
<span class="line">Mavors Scipiadae metuens, Tritonia Poeno;</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>adventuque deum, intrepidis ductoribus, ambae</span><span class="linebreak"></span>
<span class="line">contremuere acies. ater, qua pectora flectit</span><span class="linebreak"></span>
<span class="line">Pallas, Gorgoneo late micat ignis ab ore,</span><span class="linebreak"></span>
<span class="line">sibilaque horrificis torquet serpentibus aegis.</span><span class="linebreak"></span>
<span class="line">fulgent sanguinei, geminum vibrare cometem</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>ut credas, oculi; summaque in casside largus</span><span class="linebreak"></span>
<span class="line">undantes volvit flammas ad sidera vertex.</span><span class="linebreak"></span>
<span class="line">at Mavors, moto proturbans aÃ«ra telo</span><span class="linebreak"></span>
<span class="line">et clipeo campum involvens, Aetnaea Cyclopum</span><span class="linebreak"></span>
<span class="line">munere fundentem loricam incendia gestat</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>ac pulsat fulva consurgens aethera crista.</span><span class="linebreak"></span></p>
<p class="lineGroup">
<span class="line indent1">Ductores pugnae intenti, quantumque vicissim</span><span class="linebreak"></span>
<span class="line">auderent, propius mensi, tamen arma ferentes</span><span class="linebreak"></span>
<span class="line">sensere advenisse deos et, laetus uterque</span><span class="linebreak"></span>
<span class="line">spectari superis, addebant mentibus iras.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>iamque ictu valido libratam a pectore Poeni</span><span class="linebreak"></span>
<span class="line">Pallas in obliquum dextra detorserat hastam,</span><span class="linebreak"></span>
<span class="line">et Gradivus, opem divae portare ferocis</span><span class="linebreak"></span>
<span class="line">exemplo doctus, porgebat protinus ensem</span><span class="linebreak"></span>
<span class="line">Aetnaeum in pugnas iuveni ac maiora iubebat.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>tum Virgo, ignescens penitus, violenta repente</span><span class="linebreak"></span>
<span class="line">suffudit flammis ora atque, obliqua retorquens</span><span class="linebreak"></span>
<span class="line">lumina, turbato superavit Gorgona vultu.</span><span class="linebreak"></span>
<span class="line">erexere omnes immania membra chelydri</span><span class="linebreak"></span>
</p></section><notes></notes></section>