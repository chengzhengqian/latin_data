<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ictibus extrema lambit venabula lingua.</span><span class="linebreak"></span>
<span class="line">iamque coruscanti telum propiusque ferenti</span><span class="linebreak"></span>
<span class="line">gressum exultantem et securo caedis Iertae</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>non expectatum surgens defixerat ensem,</span><span class="linebreak"></span>
<span class="line">Sidoniumque ducem circumspectabat, in ilia</span><span class="linebreak"></span>
<span class="line">exoptans animam certantem ponere dextra.</span><span class="linebreak"></span>
<span class="line">sed vicere virum coeuntibus undique telis</span><span class="linebreak"></span>
<span class="line">et Nomas et Garamas et Celtae et Maurus et Astur.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>hic finis Paulo, iacet altum pectus et ingens</span><span class="linebreak"></span>
<span class="line">dextera, quem, soli si bella agitanda darentur,</span><span class="linebreak"></span>
<span class="line">aequares forsan Fabio. mors additur urbi</span><span class="linebreak"></span>
<span class="line">pulchra decus misitque viri inter sidera nomen.</span><span class="linebreak"></span></p>
<p class="lineGroup">
<span class="line indent1">Postquam spes Italum mentesque in consule lapsae,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>ceu truncus capitis, saevis exercitus armis</span><span class="linebreak"></span>
<span class="line">sternitur, et victrix toto fremit Africa campo.</span><span class="linebreak"></span>
<span class="line">hic Picentum acies, hic Umber Martius, illic</span><span class="linebreak"></span>
<span class="line">Sicana procumbit pubes, hic Hernica turma.</span><span class="linebreak"></span>
<span class="line">passim signa iacent, quae Samnis belliger, et quae</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Sarrastes populi Marsaeque tulere cohortes;</span><span class="linebreak"></span>
<span class="line">transfixi clipei galeaeque et inutile ferrum</span><span class="linebreak"></span>
<span class="line">fractaque conflictu parmarum tegmina et ore</span><span class="linebreak"></span>
<span class="line">cornipedum derepta fero spumantia frena.</span><span class="linebreak"></span>
<span class="line">sanguineus tumidas in campos Aufidus undas</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>eiectat redditque furens sua corpora ripis.</span><span class="linebreak"></span>
<span class="line">sic Lagea ratis, vasto velut insula ponto</span><span class="linebreak"></span>
<span class="line">conspecta, illisit scopulis ubi nubifer Eurus,</span><span class="linebreak"></span>
<span class="line">naufragium spargens operit freta; iamque per undas</span><span class="linebreak"></span>
</p></section><notes></notes></section>