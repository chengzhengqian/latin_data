<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">sola, Apennini residens in vertice, diras</span><span class="linebreak"></span>
<span class="line">expectat caedes immiti pectore Iuno.</span><span class="linebreak"></span></p>
<p class="lineGroup"><span class="line indent1">Primae Picentum, rupto ceu turbine fusa</span><span class="linebreak"></span>
<span class="line">agmina et Hannibalem ruere ut videre, cohortes</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>invadunt ultro, et poenas pro morte futura,</span><span class="linebreak"></span>
<span class="line">turbato victore, petunt accensa iuventus;</span><span class="linebreak"></span>
<span class="line">et, velut erepto metuendi libera caelo,</span><span class="linebreak"></span>
<span class="line">manibus ipsa suis praesumpta piacula mittit.</span><span class="linebreak"></span>
<span class="line">funditur unanimo nisu et concordibus ausis</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>pilorum in Poenos nimbus, fixosque repulsi</span><span class="linebreak"></span>
<span class="line">summittunt clipeos curvato pondere teli.</span><span class="linebreak"></span>
<span class="line">acrius hoc rursum Libys—et praesentia saevi</span><span class="linebreak"></span>
<span class="line">extimulat ducis—hortantes se quisque vicissim</span><span class="linebreak"></span>
<span class="line">incumbunt pressoque impellunt pectore pectus.</span><span class="linebreak"></span></p>
<p class="lineGroup"><span class="line indent1">Ipsa, facem quatiens ac flavam sanguine multo</span><span class="linebreak"></span>
<span class="line"><span class="br"></span><span class="lineNumber">221</span><span class="br"></span>sparsa comam, medias acies Bellona pererrat.</span><span class="linebreak"></span>
<span class="line">stridit Tartareae nigro sub pectore divae</span><span class="linebreak"></span>
<span class="line">letiferum murmur, feralique horrida cantu</span><span class="linebreak"></span>
<span class="line">bucina lymphatas agit in certamina mentes.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>his iras adversa fovent crudusque ruente</span><span class="linebreak"></span>
<span class="line">fortuna stimulus spem proiecisse salutis;</span><span class="linebreak"></span>
<span class="line">hos dexter deus et laeto Victoria vultu</span><span class="linebreak"></span>
<span class="line">arridens acuit, Martisque favore fruuntur.</span><span class="linebreak"></span></p>
<p class="lineGroup"><span class="line indent1">Abreptus pulchro caedum Lateranus amore,</span><span class="linebreak"></span>
<span class="line">dum sequitur dextram, in medios penetraverat hostes.</span><span class="linebreak"></span>
<span class="line"><span class="br"></span><span class="lineNumber">231</span><span class="br"></span>quem postquam florens aequali Lentulus aevo</span><span class="linebreak"></span>
</p></section><notes></notes></section>