<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Ausonius miles, quotiens dux coeperat ora</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>solvere ad effatus, signum pugnamque petebant.</span><span class="linebreak"></span></p>
<p class="lineGroup">
<span class="line indent1">Haec procul aeria speculantem nube sororem</span><span class="linebreak"></span>
<span class="line">ut vidit divum genitor maestosque sub acri</span><span class="linebreak"></span>
<span class="line">obtutu vultus, sic ore effatus amico est:</span><span class="linebreak"></span>
<span class="line">“qui te mentis edunt morsus? da noscere, coniux;</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>num Poeni casus ducis et Carthaginis angit</span><span class="linebreak"></span>
<span class="line">cura tuae? sed enim reputa tecum ipsa furores</span><span class="linebreak"></span>
<span class="line">Sidonios. gentem contra et fatalia regna</span><span class="linebreak"></span>
<span class="line">Teucrorum quis erit, quaeso, germana, rebelli</span><span class="linebreak"></span>
<span class="line">fractis foederibus populo modus? ipsa malorum</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>non plus Carthago tulit exhausitque laboris,</span><span class="linebreak"></span>
<span class="line">quam pro Cadmea subiisti exercita gente.</span><span class="linebreak"></span>
<span class="line">turbasti maria ac terras iuvenemque ferocem</span><span class="linebreak"></span>
<span class="line">immisti Latio; tremuerunt moenia Romae,</span><span class="linebreak"></span>
<span class="line">perque bis octonos primus fuit Hannibal annos</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>humani generis, tempus componere gentes.</span><span class="linebreak"></span>
<span class="line">ad finem ventum est; claudenda est ianua belli.”</span><span class="linebreak"></span>
<span class="line indent1">Tum supplex Iuno: “neque ego, haec mutare</span><span class="linebreak"></span>
<span class="line indent1">laborans,</span><span class="linebreak"></span>
<span class="line">quis est fixa dies, pendenti nube resedi;</span><span class="linebreak"></span>
<span class="line">nec revocare acies bellumve extendere quaero;</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>quae donare potes (quoniam mihi gratia languet,</span><span class="linebreak"></span>
<span class="line">et cecidit iam primus amor) nil fila sororum</span><span class="linebreak"></span>
<span class="line">adversus posco: vertat terga Hannibal hosti,</span><span class="linebreak"></span>
<span class="line">ut placet, et cineres Troiae Carthagine regnent.</span><span class="linebreak"></span>
<span class="line">illud te gemini per mutua pignora amoris</span><span class="linebreak"></span>
</p></section><notes></notes></section>