<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">bella capessebat; propiorque insurgere Mavors</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>coeperat, et campo iunctus iam stabat uterque,</span><span class="linebreak"></span>
<span class="line">cum subitus per saxa fragor, motique repente,</span><span class="linebreak"></span>
<span class="line">horrendum, colles et summa cacumina totis</span><span class="linebreak"></span>
<span class="line">intremuere iugis; nutant in vertice silvae</span><span class="linebreak"></span>
<span class="line">pinifero, fractaeque ruunt super agmina rupes.</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>immugit penitus convulsis ima cavernis</span><span class="linebreak"></span>
<span class="line">dissiliens tellus nec parvos rumpit hiatus,</span><span class="linebreak"></span>
<span class="line">atque umbras late Stygias immensa vorago</span><span class="linebreak"></span>
<span class="line">faucibus ostendit patulis; manesque profundi</span><span class="linebreak"></span>
<span class="line">antiquum expavere diem. lacus ater, in altos</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>sublatus montes et sede excussus avita,</span><span class="linebreak"></span>
<span class="line">lavit Tyrrhenas ignota aspergine silvas.</span><span class="linebreak"></span>
<span class="line">iamque eadem populos magnorumque oppida regum</span><span class="linebreak"></span>
<span class="line">tempestas et dira lues stravitque tulitque.</span><span class="linebreak"></span>
<span class="line">ac super haec reflui pugnarunt fontibus amnes,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>et retro fluctus torsit mare; monte relicto</span><span class="linebreak"></span>
<span class="line">Apenninicolae fugere ad litora Fauni.</span><span class="linebreak"></span></p>
<p class="lineGroup"><span class="line indent1">Pugnabat tamen (heu belli vecordia!) miles,</span><span class="linebreak"></span>
<span class="line">iactatus titubante solo, tremebundaque tela,</span><span class="linebreak"></span>
<span class="line">subducta tellure ruens, torquebat in hostem,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>donec pulsa vagos cursus ad litora vertit</span><span class="linebreak"></span>
<span class="line">mentis inops stagnisque illata est Daunia pubes.</span><span class="linebreak"></span>
<span class="line">quis consul terga increpitans, nam turbine motae</span><span class="linebreak"></span>
<span class="line">ablatus terrae inciderat: â€œquid deinde, quid, oro,</span><span class="linebreak"></span>
<span class="line">restat, io, profugis? vos en ad moenia Romae</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>ducitis Hannibalem; vos in Tarpeia Tonantis</span><span class="linebreak"></span>
<span class="line">tecta faces ferrumque datis. sta, miles, et acres</span><span class="linebreak"></span>
</p></section><notes></notes></section>