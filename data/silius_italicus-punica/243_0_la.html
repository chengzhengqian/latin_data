<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Eurique et Boreae parent Caurique Notique,</span><span class="linebreak"></span>
<span class="line">Iunonis precibus, promissa haud parva ferentis,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>regnantem Aetolis Vulturnum in proelia campis</span><span class="linebreak"></span>
<span class="line">effrenat: placet hic irae exitiabilis ultor.</span><span class="linebreak"></span>
<span class="line">qui, se postquam Aetnae mersit candente barathro</span><span class="linebreak"></span>
<span class="line">concepitque ignes et flammea protulit ora,</span><span class="linebreak"></span>
<span class="line">evolat horrendo stridore ac Daunia regna</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>perflat, agens caecam glomerato pulvere nubem.</span><span class="linebreak"></span>
<span class="line">eripuere oculos aurae vocemque manusque;</span><span class="linebreak"></span>
<span class="line">vortice harenoso candentes, flebile dictu,</span><span class="linebreak"></span>
<span class="line">torquet in ora globos Italum et bellare maniplis</span><span class="linebreak"></span>
<span class="line">iussa laetatur rabie. tum mole ruinae</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>sternuntur tellure et miles et arma tubaeque;</span><span class="linebreak"></span>
<span class="line">atque omnis retro flatu occursante refertur</span><span class="linebreak"></span>
<span class="line">lancea, et in tergum Rutulis cadit irritus ictus.</span><span class="linebreak"></span>
<span class="line">atque idem flatus Poenorum tela secundant,</span><span class="linebreak"></span>
<span class="line">et velut ammento contorta hastilia turbo</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>adiuvat ac Tyrias impellit stridulus hastas.</span><span class="linebreak"></span>
<span class="line">tum, denso fauces praeclusus pulvere, miles</span><span class="linebreak"></span>
<span class="line">ignavam mortem compresso maeret hiatu.</span><span class="linebreak"></span>
<span class="line">ipse, caput flavum caligine conditus atra,</span><span class="linebreak"></span>
<span class="line">Vulturnus, multaque comam perfusus harena,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>nunc versos agit a tergo stridentibus alis,</span><span class="linebreak"></span>
<span class="line">nunc, mediam in frontem veniens clamante procella,</span><span class="linebreak"></span>
<span class="line">obvius arma quatit patuloque insibilat ore.</span><span class="linebreak"></span>
<span class="line">interdum intentos pugnae et iam iamque ferentes</span><span class="linebreak"></span>
<span class="line">hostili iugulo ferrum conamine et ictu</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>avertit dextramque ipso de vulnere vellit.</span><span class="linebreak"></span>
<span class="line">nec satis Ausonias passim foedare cohortes:</span><span class="linebreak"></span>
</p></section><notes></notes></section>