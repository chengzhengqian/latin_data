<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">magnum Dardaniae, Laeli, decus, omnia felix</span><span class="linebreak"></span>
<span class="line">cui natura dedit, nullo renuente deorum.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>ille foro auditus, cum dulcia solverat ora,</span><span class="linebreak"></span>
<span class="line">aequabat Pyliae Neleia mella senectae.</span><span class="linebreak"></span>
<span class="line">ille, ubi suspensi patres et curia vocem</span><span class="linebreak"></span>
<span class="line">posceret, ut cantu, ducebat corda senatus.</span><span class="linebreak"></span>
<span class="line">idem, cum subitum campo perstrinxerat aures</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>murmur triste tubae, tanto fervore ruebat</span><span class="linebreak"></span>
<span class="line">in pugnam atque acies, ut natum ad sola liqueret</span><span class="linebreak"></span>
<span class="line">bella: nihil vitae peragi sine laude placebat.</span><span class="linebreak"></span>
<span class="line">tunc et furtiva tractantem proelia luce</span><span class="linebreak"></span>
<span class="line">deiecit Galam; sacris Carthaginis illum</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>supposito mater partu subduxerat olim,</span><span class="linebreak"></span>
<span class="line">sed stant nulla diu deceptis gaudia divis.</span><span class="linebreak"></span>
<span class="line">tunc Alabim, Murrum atque Dracen demisit ad</span><span class="linebreak"></span>
<span class="line indent2">umbras,</span><span class="linebreak"></span>
<span class="line">femineo clamore Dracen extrema rogantem;</span><span class="linebreak"></span>
<span class="line">huius cervicem gladio inter verba precesque</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>amputat: absciso durabant murmura collo.</span><span class="linebreak"></span></p>
<p class="lineGroup">
<span class="line indent1">At non ductori Libyco par ardor in armis,</span><span class="linebreak"></span>
<span class="line">frondosi collis latebras ac saxa capessit</span><span class="linebreak"></span>
<span class="line">avia, nec caedes extremave damna movebant</span><span class="linebreak"></span>
<span class="line">agminis. Italiam profugus spectabat et Alpes,</span><span class="linebreak"></span>
<span class="line">praemia magna fugae. taciturn dat tessera signum:</span><span class="linebreak"></span>
<span class="line"><span class="br"></span><span class="lineNumber">476</span><span class="br"></span>dimissa in colles pugna silvasque ferantur</span><span class="linebreak"></span>
<span class="line">dispersi et summam, quicumque evaserit, arcem</span><span class="linebreak"></span>
<span class="line">Pyrenes culmenque petat. tum primus, honore</span><span class="linebreak"></span>
</p></section><notes></notes></section>