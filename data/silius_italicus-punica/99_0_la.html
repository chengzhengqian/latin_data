<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">felices leti, pietas quos addidit umbris!</span><span class="linebreak"></span>
<span class="line">optabunt similes venientia saecula fratres,</span><span class="linebreak"></span>
<span class="line">aeternumque decus memori celebrabitur aevo,</span><span class="linebreak"></span>
<span class="line">si modo ferre diem serosque videre nepotes</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>carmina nostra valent, nec famam invidit Apollo.</span><span class="linebreak"></span></p>
<p class="lineGroup"><span class="line indent1">At consul toto palantes aequore turmas</span><span class="linebreak"></span>
<span class="line">voce tenet, dum voce viget: “quo signa refertis?</span><span class="linebreak"></span>
<span class="line">quis vos heu vobis pavor abstulit? horrida primi</span><span class="linebreak"></span>
<span class="line">si sors visa loci pugnaeque lacessere frontem,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>post me state, viri, et pulsa formidine tantum</span><span class="linebreak"></span>
<span class="line">aspicite! has dextras capti genuere parentes.</span><span class="linebreak"></span>
<span class="line">quo fugitis? quae spes victis? Alpesne petemus?</span><span class="linebreak"></span>
<span class="line">ipsam turrigero portantem vertice muros</span><span class="linebreak"></span>
<span class="line">credite summissas Romam nunc tendere palmas.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>natorum passim raptus caedemque parentum</span><span class="linebreak"></span>
<span class="line">Vestalesque focos extingui sanguine cerno.</span><span class="linebreak"></span>
<span class="line">hoc arcete nefas!” postquam inter talia crebro</span><span class="linebreak"></span>
<span class="line">clamore obtusae crassoque a pulvere fauces,</span><span class="linebreak"></span>
<span class="line">hinc laeva frenos, hinc dextra corripit arma</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et latum obiectat pectus strictumque minatur</span><span class="linebreak"></span>
<span class="line">nunc sibi, nunc trepidis, ni restent, comminus ensem.</span><span class="linebreak"></span></p>
<p class="lineGroup"><span class="line indent1">Quas acies alto genitor dum spectat Olympo,</span><span class="linebreak"></span>
<span class="line">consulis egregii movere pericula mentem.</span><span class="linebreak"></span>
<span class="line">Gradivum vocat et patrio sic ore profatur:</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>“magnanimi, me nate, viri, ni bella capessis,</span><span class="linebreak"></span>
<span class="line">haud dubie extremus terret labor; eripe pugnae</span><span class="linebreak"></span>
<span class="line">ardentem oblitumque sui dulcedine caedum.</span><span class="linebreak"></span>
</p></section><notes></notes></section>