<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">culmina villarum nostrum delapsa feruntur</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>in gremium foedantque suis mea regna ruinis.</span><span class="linebreak"></span>
<span class="line">hunc etiam, vastis qui nunc sese intulit oris,</span><span class="linebreak"></span>
<span class="line">perpetiar, miseras quaerentem exurere belli</span><span class="linebreak"></span>
<span class="line">reliquias? tum me scindat vagus Afer aratro,</span><span class="linebreak"></span>
<span class="line">et Libys Ausoniis commendet semina sulcis,</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>ni cuncta, exultant quae latis agmina campis,</span><span class="linebreak"></span>
<span class="line">uno condiderim tumulo.” dum talia versat,</span><span class="linebreak"></span>
<span class="line">et thalamos claudit Nox atra deumque hominumque,</span><span class="linebreak"></span>
<span class="line">tendit Amyclaei praeceps ad castra nepotis.</span><span class="linebreak"></span>
<span class="line">is tum Lucanis cohibentem finibus arma</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>Poenum vicini servabat caespite valli.</span><span class="linebreak"></span>
<span class="line">hic iuvenem aggreditur Latiae telluris imago:</span><span class="linebreak"></span>
<span class="line">“Clausorum decus atque erepto maxima Romae</span><span class="linebreak"></span>
<span class="line">spes Nero Marcello, rumpe atque expelle quietem.</span><span class="linebreak"></span>
<span class="line">magnum aliquid tibi, si patriae vis addere fata,</span><span class="linebreak"></span>
<span class="line">audendum est, quod, depulso quoque moenibus hoste,</span><span class="linebreak"></span>
<span class="line"><span class="br"></span><span class="lineNumber">551</span><span class="br"></span>victores fecisse tremant. fulgentibus armis</span><span class="linebreak"></span>
<span class="line">Poenus inundavit campos, qua Sena relictum</span><span class="linebreak"></span>
<span class="line">Gallorum a populis servat per saecula nomen.</span><span class="linebreak"></span>
<span class="line">ni propere alipedes rapis ad certamina turmas,</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>serus deletae post auxiliabere Romae.</span><span class="linebreak"></span>
<span class="line">surge, age, fer gressus. patulos regione Metauri</span><span class="linebreak"></span>
<span class="line">damnavi tumulis Poenorum atque ossibus agros.”</span><span class="linebreak"></span>
<span class="line">his dictis abit atque abscedens visa paventem</span><span class="linebreak"></span>
<span class="line">attrahere et fractis turmas propellere portis.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">560</span><span class="br"></span>Rumpit flammato turbatus corde soporem</span><span class="linebreak"></span>
</p></section><notes></notes></section>