<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">645</span><span class="br"></span>digna viro, digna, obtestor, spectacula pleno</span><span class="linebreak"></span>
<span class="line">corporibus properate solo, quicumque timeri</span><span class="linebreak"></span>
<span class="line">dux bello poterat, fratri iacet; unica nunc spes,</span><span class="linebreak"></span>
<span class="line">et poena et latebris infracto Livius aevo</span><span class="linebreak"></span>
<span class="line">damnatum offertur vobis caput. ite, agite, oro,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>sternite ductorem, cum quo concurrere fratri</span><span class="linebreak"></span>
<span class="line">sit pudor, et turpi finem donate senectae.”</span><span class="linebreak"></span></p>
<p class="lineGroup">
<span class="line indent1">At contra Nero: “quid cessas clusisse labores</span><span class="linebreak"></span>
<span class="line">ingentis belli? pedibus tibi gloria, miles,</span><span class="linebreak"></span>
<span class="line">parta ingens: nunc accumula coepta ardua dextra.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>heu temere abducto liquisti robore castra,</span><span class="linebreak"></span>
<span class="line">ni factum absolvit victoria, praecipe laudem:</span><span class="linebreak"></span>
<span class="line">adventu cecidisse tuo memorabitur hostis.”</span><span class="linebreak"></span></p>
<p class="lineGroup">
<span class="line indent1">Parte alia, insignis nudatis casside canis,</span><span class="linebreak"></span>
<span class="line">Livius: “huc, iuvenes, huc me spectate ruentem</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>in pugnas; quantumque meus patefecerit ensis,</span><span class="linebreak"></span>
<span class="line">tantum intrate loci: et tandem praecludite ferro</span><span class="linebreak"></span>
<span class="line">iam nimium patulas Poenis grassantibus Alpes.</span><span class="linebreak"></span>
<span class="line">quod ni veloci prosternimus agmina Marte,</span><span class="linebreak"></span>
<span class="line">et fulmen subitum Carthaginis Hannibal adsit,</span><span class="linebreak"></span>
<span class="line">qui deus infernis quemquam nostrum eximat umbris?”</span><span class="linebreak"></span>
<span class="line"><span class="br"></span><span class="lineNumber">666</span><span class="br"></span>hinc, galea capite accepta, dicta horrida ferro</span><span class="linebreak"></span>
<span class="line">sancit et, obtectus senium, fera proelia miscet.</span><span class="linebreak"></span>
<span class="line">illum, per cuneos et per densissima campi</span><span class="linebreak"></span>
<span class="line">corpora tot dantem leto, quot spicula torsit,</span><span class="linebreak"></span>
</p></section><notes></notes></section>