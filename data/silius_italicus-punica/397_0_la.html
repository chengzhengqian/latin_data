<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">proximus hinc hosti dextras iungebat Acarnan.</span><span class="linebreak"></span>
<span class="line">causa novi motus Poenis regique Philippo</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>in bellum Ausonium sociatae foedere vires.</span><span class="linebreak"></span>
<span class="line">hic, gente egregius veterisque ab origine regni,</span><span class="linebreak"></span>
<span class="line">Aeacidum sceptris proavoque tumebat Achille.</span><span class="linebreak"></span>
<span class="line">ille et nocturnis conterruit Oricon armis;</span><span class="linebreak"></span>
<span class="line">quaque per Illyricum Taulantius incola litus</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>exiguos habitat non ullo nomine muros,</span><span class="linebreak"></span>
<span class="line">turbidus incessit telis. ille aequore vectus,</span><span class="linebreak"></span>
<span class="line">nunc et Phaeacum Thesprotiaque arva lacessens,</span><span class="linebreak"></span>
<span class="line">Epirum cassis lustrabat futilis ausis.</span><span class="linebreak"></span>
<span class="line">nunc et Anactoria signa ostentavit in ora</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Ambraciosque sinus Olpaeaque litora bello</span><span class="linebreak"></span>
<span class="line">perfudit rapido. pepulit vada fervida remis</span><span class="linebreak"></span>
<span class="line">Leucatae et Phoebi vidit citus Actia templa.</span><span class="linebreak"></span>
<span class="line">nec portus Ithacae, LaÃ«rtia regna, Samenque</span><span class="linebreak"></span>
<span class="line">liquit inaccessam fluctuque sonantia cano</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>saxa Cephallenum et scopulosis Neriton arvis.</span><span class="linebreak"></span>
<span class="line">ille etiam, Pelopis sedes et Achaica adire</span><span class="linebreak"></span>
<span class="line">moenia praegaudens, tristem Calydona Dianae</span><span class="linebreak"></span>
<span class="line">Oeneasque domos, Curetica tecta, subibat,</span><span class="linebreak"></span>
<span class="line">promittens contra Hesperiam sua proelia Grais.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>tum lustrata Ephyre Patraeque et regia Pleuron</span><span class="linebreak"></span>
<span class="line">Parnasusque biceps Phoeboque loquentia saxa.</span><span class="linebreak"></span>
<span class="line">ac saepe ad patrios bello revocante penates,</span><span class="linebreak"></span>
</p></section><notes></notes></section>