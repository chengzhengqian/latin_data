<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">340</span><span class="br"></span>procubuere: iacet campis Carthaginis horror,</span><span class="linebreak"></span>
<span class="line">forsan Scipiadae confecti nomina belli</span><span class="linebreak"></span>
<span class="line">rapturus, si quis paulum deus adderet aevo.</span><span class="linebreak"></span></p>
<p class="lineGroup">
<span class="line indent1">Collis Agenoreum dirimebat ab aggere vallum</span><span class="linebreak"></span>
<span class="line">Ausonio—Dauni Mavors consederat arvis.</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>curarum comes et summi Crispinus honoris</span><span class="linebreak"></span>
<span class="line">Marcello socius communia bella ciebat.</span><span class="linebreak"></span>
<span class="line">ad quern Marcellus: “gestit lustrare propinquas</span><span class="linebreak"></span>
<span class="line">mens silvas medioque viros imponere monti,</span><span class="linebreak"></span>
<span class="line">ne Libys occultis tumulum prior occupet ausis</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>si cordi est, te participem, Crispine, laboris</span><span class="linebreak"></span>
<span class="line">esse velim. numquam desunt consulta duobus.”</span><span class="linebreak"></span>
<span class="line">haec ubi sedere, ardentes attollere sese</span><span class="linebreak"></span>
<span class="line">iam dudum certant in equos. Marcellus, ut arma</span><span class="linebreak"></span>
<span class="line">aptantem natum aspexit laetumque tumultu,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>“vincis,” ait, “nostros mirando ardore vigores.</span><span class="linebreak"></span>
<span class="line">sit praematurus felix labor. urbe Sicana</span><span class="linebreak"></span>
<span class="line">qualem te vidi, nondum permitteret aetas</span><span class="linebreak"></span>
<span class="line">cum tibi bella, meo tractantem proelia vultu!</span><span class="linebreak"></span>
<span class="line">huc, decus, huc, nostrum, lateri te iunge paterno</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>et me disce novum Martem tentare magistro.”</span><span class="linebreak"></span>
<span class="line">tum, pueri colla amplectens, sic pauca precatur:</span><span class="linebreak"></span>
<span class="line">“summe deum, Libyco, faxis, de praeside nunc his,</span><span class="linebreak"></span>
<span class="line">his humeris tibi opima feram.” nec plura, sereno</span><span class="linebreak"></span>
<span class="line">sanguineos fudit cum Iupiter aethere rores</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>atque atris arma aspersit non prospera guttis.</span><span class="linebreak"></span>
<span class="line">vixdum finitis intrarant vocibus artas</span><span class="linebreak"></span>
<span class="line">letiferi collis fauces, cum turba volucris</span><span class="linebreak"></span>
<span class="line">invadunt Nomades iaculis nimboque feruntur</span><span class="linebreak"></span>
<span class="line">aetherio similes, caeca fundente latebra</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>armatos in bella globos. circumdata postquam</span><span class="linebreak"></span>
</p></section><notes></notes></section>