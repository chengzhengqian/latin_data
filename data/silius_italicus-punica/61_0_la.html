<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">i felix, i numinibus votisque secundis</span><span class="linebreak"></span>
<span class="line">atque acies inter flagrantiaque arma relictae</span><span class="linebreak"></span>
<span class="line">coniugis et nati curam servare memento.</span><span class="linebreak"></span>
<span class="line">quippe nec Ausonios tantum nec tela nec ignes,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>quantum te, metuo; ruis ipsos acer in enses</span><span class="linebreak"></span>
<span class="line">obiectasque caput telis; nec te ulla secundo</span><span class="linebreak"></span>
<span class="line">eventu satiat virtus, tibi gloria soli</span><span class="linebreak"></span>
<span class="line">fine caret, credisque viris ignobile letum</span><span class="linebreak"></span>
<span class="line">belligeris in pace mori. tremor implicat artus,</span><span class="linebreak"></span>
<span class="line">nec quemquam horresco, qui se tibi conferat unus.</span><span class="linebreak"></span>
<span class="line"><span class="br"></span><span class="lineNumber">126</span><span class="br"></span>sed tu, bellorum genitor, miserere nefasque</span><span class="linebreak"></span>
<span class="line">averte et serva caput inviolabile Teucris.”</span><span class="linebreak"></span></p>
<p class="lineGroup"><span class="line indent1">Iamque adeo egressi steterant in litore primo,</span><span class="linebreak"></span>
<span class="line">et promota ratis, pendentibus arbore nautis,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>aptabat sensim pulsanti carbasa vento,</span><span class="linebreak"></span>
<span class="line">cum, lenire metus properans aegramque levare</span><span class="linebreak"></span>
<span class="line">attonitis mentem curis, sic Hannibal orsus:</span><span class="linebreak"></span>
<span class="line">“ominibus parce et lacrimis, fidissima coniux.</span><span class="linebreak"></span>
<span class="line">et pace et bello cunctis stat terminus aevi,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>extremumque diem primus tulit; ire per ora</span><span class="linebreak"></span>
<span class="line">nomen in aeternum paucis mens ignea donat,</span><span class="linebreak"></span>
<span class="line">quos pater aetheriia caelestum destinat oris.</span><span class="linebreak"></span>
<span class="line">an Romana iuga et famulas Carthaginis arces</span><span class="linebreak"></span>
<span class="line">perpetiar? stimulant manes noctisque per umbras</span><span class="linebreak"></span>
<span class="line">increpitans genitor; stant arae atque horrida sacra</span><span class="linebreak"></span>
<span class="line"><span class="br"></span><span class="lineNumber">141</span><span class="br"></span>ante oculos, brevitasque vetat mutabilis horae</span><span class="linebreak"></span>
<span class="line">prolatare diem. sedeamne, ut noverit una</span><span class="linebreak"></span>
<span class="line">me tantum Carthago et, qui sim, nesciat omnis</span><span class="linebreak"></span>
</p></section><notes></notes></section>