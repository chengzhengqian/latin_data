<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ac patrium in pugnas equitem vocat: undique nudi</span><span class="linebreak"></span>
<span class="line">assiliunt frenis infrenatique manipli.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>nunc Itali in tergum versis referuntur habenis,</span><span class="linebreak"></span>
<span class="line">nunc rursus Tyrias retro pavor avehit alas;</span><span class="linebreak"></span>
<span class="line">aut illi dextros lunatis flexibus orbes,</span><span class="linebreak"></span>
<span class="line">aut illi laevos sinuant in cornua gyros;</span><span class="linebreak"></span>
<span class="line">texunt alterno glomerata volumina cursu</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>atque eadem refuga cedentes arte resolvunt.</span><span class="linebreak"></span>
<span class="line">hac pontum vice, ubi exercet discordia ventos,</span><span class="linebreak"></span>
<span class="line">fert Boreas Eurusque refert molemque profundi</span><span class="linebreak"></span>
<span class="line">nunc huc alterno, nunc illuc, flamine gestant.</span><span class="linebreak"></span></p>
<p class="lineGroup"><span class="line indent1">Advolat aurato praefulgens murice ductor</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Sidonius, circaque Metus Terrorque Furorque.</span><span class="linebreak"></span>
<span class="line">isque ubi Callaici radiantem tegminis orbem</span><span class="linebreak"></span>
<span class="line">extulit et magno percussit lumine campos,</span><span class="linebreak"></span>
<span class="line">spes virtusque cadunt, trepidaque a mente recedit</span><span class="linebreak"></span>
<span class="line">vertere terga pudor; nec leti cura decori</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>sed fugere infixum est, terraeque optantur hiatus.</span><span class="linebreak"></span>
<span class="line">sic, ubi Caucaseis tigris se protulit antris,</span><span class="linebreak"></span>
<span class="line">linquuntur campi, et tutas petit omne latebras</span><span class="linebreak"></span>
<span class="line">turbatum insano vultu pecus; illa pererrat</span><span class="linebreak"></span>
<span class="line">desertas victrix valles, iamque ora reducto</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>paulatim nudat rictu, ut praesentia mandens</span><span class="linebreak"></span>
<span class="line">corpora, et immani stragem meditatur hiatu.</span><span class="linebreak"></span>
<span class="line">non illum Metabus, non illum celsior Ufens</span><span class="linebreak"></span>
<span class="line">evasere tamen, quamvis hic alite planta,</span><span class="linebreak"></span>
<span class="line">hic ope cornipedis totis ferretur habenis.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>nam Metabum ad manes demisit cuspide fulgens</span><span class="linebreak"></span>
</p></section><notes></notes></section>