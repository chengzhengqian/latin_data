<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">580</span><span class="br"></span>clausam nocturnis ostentat turribus urbem.</span><span class="linebreak"></span>
<span class="line">rerum omnes pendent actus, et milite maesto</span><span class="linebreak"></span>
<span class="line">laxata obsidio, ac pugnandi substitit ardor,</span><span class="linebreak"></span>
<span class="line">inque ducem versae tanto discrimine curae.</span><span class="linebreak"></span></p>
<p class="lineGroup"><span class="line indent1">Interea Rutulis longinqua per aequora vectis</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>Herculei ponto coepere exsistere colles,</span><span class="linebreak"></span>
<span class="line">et nebulosa iugis attollere saxa Monoeci.</span><span class="linebreak"></span>
<span class="line">Thracius hos Boreas scopulos immitia regna</span><span class="linebreak"></span>
<span class="line">solus habet semperque rigens nunc litora pulsat,</span><span class="linebreak"></span>
<span class="line">nunc ipsas alis plangit stridentibus Alpes;</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>atque ubi se terris glaciali fundit ab Arcto,</span><span class="linebreak"></span>
<span class="line">haud ulli contra fiducia surgere vento.</span><span class="linebreak"></span>
<span class="line">verticibus torquet rapidis mare, fractaque anhelant</span><span class="linebreak"></span>
<span class="line">aequora, et iniecto conduntur gurgite montes;</span><span class="linebreak"></span>
<span class="line">iamque volans Rhenum Rhodanumque in nubila tollit.</span><span class="linebreak"></span>
<span class="line">hunc postquam Boreae dirum evasere furorem, 595</span><span class="linebreak"></span>
<span class="line">alternos maesti casus bellique marisque</span><span class="linebreak"></span>
<span class="line">et dubium rerum eventum sermone volutant.</span><span class="linebreak"></span>
<span class="line">“o patria, o Fidei domus inclita, quo tua nunc sunt</span><span class="linebreak"></span>
<span class="line">fata loco? sacraene manent in collibus arces?</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>an cinis, heu superi! tanto de nomine restat?</span><span class="linebreak"></span>
<span class="line">ferte leves auras flatusque ciete secundos,</span><span class="linebreak"></span>
<span class="line">si nondum insultat templorum Poenicus ignis</span><span class="linebreak"></span>
<span class="line">culminibus, Latiaeque valent succurrere classes.”</span><span class="linebreak"></span></p>
<p class="lineGroup"><span class="line indent1">Talibus illacrimant noctemque diemque querellis,</span><span class="linebreak"></span>
</p></section><notes></notes></section>