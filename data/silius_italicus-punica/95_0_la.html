<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">cui consul: “ferre haec umbris proavoque memento,</span><span class="linebreak"></span>
<span class="line">quam procul occumbas Tarpeia sede, tibique</span><span class="linebreak"></span>
<span class="line">haud licitum sacri Capitolia cernere montis.”</span><span class="linebreak"></span>
<span class="line">tum nodo cursuque levi simul adiuvat hastam,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>dignum mole viri nisus. fugit illa per oras</span><span class="linebreak"></span>
<span class="line">multiplicis lini subtextaque tegmina nervis</span><span class="linebreak"></span>
<span class="line">atque altum tota metitur cuspide pectus.</span><span class="linebreak"></span>
<span class="line">procumbit lata porrectus in arva ruina,</span><span class="linebreak"></span>
<span class="line">et percussa gemit tellus ingentibus armis.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>haud aliter, structo Tyrrhena ad litora saxo,</span><span class="linebreak"></span>
<span class="line">pugnatura fretis subter caecisque procellis,</span><span class="linebreak"></span>
<span class="line">pila, immane sonans, impingitur ardua ponto:</span><span class="linebreak"></span>
<span class="line">immugit Nereus, divisaque caerula pulsu</span><span class="linebreak"></span>
<span class="line">illisum accipiunt irata sub aequora montem.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ductore amisso pedibus se credere Celta;</span><span class="linebreak"></span>
<span class="line">una spes anima tantusque pependerat ardor.</span><span class="linebreak"></span>
<span class="line">ac veluti summo venator densa Picano</span><span class="linebreak"></span>
<span class="line">cum lustra exagitat spissisque cubilibus atram</span><span class="linebreak"></span>
<span class="line">immittit passim dumosa per invia pestem—</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>dum tacitas vires et flammam colligit ignis,</span><span class="linebreak"></span>
<span class="line">nigranti piceus sensim caligine vertex</span><span class="linebreak"></span>
<span class="line">volvitur et pingui contorquet nubila fumo;</span><span class="linebreak"></span>
<span class="line">mox subita in toto lucent incendia monte—</span><span class="linebreak"></span>
<span class="line">fit sonitus, fugere ferae, fugere volucres,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>atque ima longe trepidant in valle iuvencae.</span><span class="linebreak"></span></p>
<p class="lineGroup"><span class="line indent1">At Mago, ut vertisse globos primumque laborem,</span><span class="linebreak"></span>
<span class="line">qui solus genti est, cassum videt, arma suorum</span><span class="linebreak"></span>
</p></section><notes></notes></section>