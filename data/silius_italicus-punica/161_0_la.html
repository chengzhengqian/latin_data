<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup"><span class="line indent1">Interea, rapidas perfusa cruoribus alas,</span><span class="linebreak"></span>
<span class="line">sicut sanguinea Thrasymenni tinxerat unda,</span><span class="linebreak"></span>
<span class="line">vera ac ficta simul spargebat Fama per urbem.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Allia et infandi Senones captaeque recursat</span><span class="linebreak"></span>
<span class="line">attonitis arcis facies: excussit habenas</span><span class="linebreak"></span>
<span class="line">luctificus Pavor, et tempestas aucta timendo.</span><span class="linebreak"></span>
<span class="line">hic raptim ruit in muros. vox horrida fertur,</span><span class="linebreak"></span>
<span class="line">hostis adest, iaciuntque sudes et inania tela.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>ast aliae, laceris canentes crinibus, alta</span><span class="linebreak"></span>
<span class="line">verrunt tecta deum et seris post fata suorum</span><span class="linebreak"></span>
<span class="line">sollicitant precibus. requiem tenebraeque diesque</span><span class="linebreak"></span>
<span class="line">amisere; iacent portis ululante dolore</span><span class="linebreak"></span>
<span class="line">dispersum vulgus, remeantumque ordine longo</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>servat turba gradus; pendent ex ore loquentum,</span><span class="linebreak"></span>
<span class="line">nec laetis sat certa fides, iterumque morantur</span><span class="linebreak"></span>
<span class="line">orando et, vultu interdum sine voce precati,</span><span class="linebreak"></span>
<span class="line">quod rogitant, audire pavent. hinc fletus, ubi aures</span><span class="linebreak"></span>
<span class="line">percussae graviore malo; metus inde, negatum</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>si scire, et dubius responsi nuntius haesit.</span><span class="linebreak"></span>
<span class="line">iamque ubi conspectu redeuntum visa propinquo</span><span class="linebreak"></span>
<span class="line">corpora, sollicite laeti funduntur et ipsis</span><span class="linebreak"></span>
<span class="line">oscula vulneribus figunt superosque fatigant.</span><span class="linebreak"></span></p>
<p class="lineGroup"><span class="line indent1">Hic inter trepidos, curae venerandus, agebat</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>Serranum Marus; atque olim post fata mariti</span><span class="linebreak"></span>
<span class="line">non egressa domum vitato Marcia coetu</span><span class="linebreak"></span>
<span class="line">et lucem causa natorum passa, ruebat</span><span class="linebreak"></span>
<span class="line">in luctum similem antiquo; turbata repente</span><span class="linebreak"></span>
</p></section><notes></notes></section>