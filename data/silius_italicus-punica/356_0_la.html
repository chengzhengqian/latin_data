<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">“felix haec,” inquit, “Veneris nurus ordine longo</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>Troiugenas iunxit sociata prole Latinis.</span><span class="linebreak"></span>
<span class="line">vis et Martigenae thalamos spectare Quirini?</span><span class="linebreak"></span>
<span class="line">Hersiliam cerne; hirsutos cum sperneret olim</span><span class="linebreak"></span>
<span class="line">gens vicina procos, pastori rapta marito</span><span class="linebreak"></span>
<span class="line">intravitque casae culmique e stramine fultum</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>pressit laeta torum et soceros revocavit ab armis.</span><span class="linebreak"></span>
<span class="line">aspice Carmentis gressus. Evandria mater</span><span class="linebreak"></span>
<span class="line">haec fuit et vestros tetigit praesaga labores.</span><span class="linebreak"></span>
<span class="line">vis et, quos Tanaquil vultus gerat? haec quoque castae</span><span class="linebreak"></span>
<span class="line">augurio valuit mentis venturaque dixit</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>regna viro et dextros agnovit in alite divos.</span><span class="linebreak"></span>
<span class="line">ecce pudicitiae Latium decus, inclita leti</span><span class="linebreak"></span>
<span class="line">fert frontem atque oculos terrae Lucretia fixos.</span><span class="linebreak"></span>
<span class="line">non datur, heu tibi, Roma, nec est, quod malle deceret,</span><span class="linebreak"></span>
<span class="line">hanc laudem retinere diu. Verginia iuxta,</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>cerne, cruentato vulnus sub pectore servat,</span><span class="linebreak"></span>
<span class="line">tristia defensi ferro monumenta pudoris,</span><span class="linebreak"></span>
<span class="line">et patriam laudat miserando in vulnere dextram.</span><span class="linebreak"></span>
<span class="line">ilia est, quae Thybrim, quae fregit Lydia bella,</span><span class="linebreak"></span>
<span class="line">nondum passa marem, quales optabat habere</span><span class="linebreak"></span>
<span class="line">quondam Roma viros, contemptrix Cloelia sexus.”</span><span class="linebreak"></span>
<span class="line"><span class="br"></span><span class="lineNumber">831</span><span class="br"></span>cum, subito aspectu turbatus, Scipio poscit,</span><span class="linebreak"></span>
<span class="line">quae poenae causa, et qui sint in crimine manes,</span><span class="linebreak"></span>
<span class="line">tum virgo: “patrios fregit quae curribus artus</span><span class="linebreak"></span>
<span class="line">et stetit adductis super ora trementia frenis,</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>Tullia, non ullos satis exhaustura labores,</span><span class="linebreak"></span>
</p></section><notes></notes></section>