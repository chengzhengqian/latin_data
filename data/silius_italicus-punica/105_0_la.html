<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">555</span><span class="br"></span>venator, rudibus iaculis et Iapyge campum</span><span class="linebreak"></span>
<span class="line">persultabat equo, mediosque invectus in hostes,</span><span class="linebreak"></span>
<span class="line">Apula non vana torquebat spicula dextra.</span><span class="linebreak"></span>
<span class="line">huic horret thorax Samnitis pellibus ursae,</span><span class="linebreak"></span>
<span class="line">et galea annosi vallatur dentibus apri.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>verum ubi turbantem, solo ceu lustra pererret</span><span class="linebreak"></span>
<span class="line">in nemore aut agitet Gargano terga ferarum,</span><span class="linebreak"></span>
<span class="line">hinc Mago, hinc saevus pariter videre Maharbal,</span><span class="linebreak"></span>
<span class="line">ut subigente fame diversis rupibus ursi</span><span class="linebreak"></span>
<span class="line">invadunt trepidum gemina inter proelia taurum,</span><span class="linebreak"></span>
<span class="line">nec partem praedae patitur furorâ€”haud secus acer</span><span class="linebreak"></span>
<span class="line"><span class="br"></span><span class="lineNumber">566</span><span class="br"></span>hinc atque hinc iaculo devolvitur Allius acto.</span><span class="linebreak"></span>
<span class="line">it stridens per utrumque latus Maurusia taxus;</span><span class="linebreak"></span>
<span class="line">obvia tum medio sonuerunt spicula corde,</span><span class="linebreak"></span>
<span class="line">incertumque fuit, letum cui cederet hastae.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>et iam, dispersis Romana per agmina signis,</span><span class="linebreak"></span>
<span class="line">palantes agit ad ripas, miserabile, Poenus</span><span class="linebreak"></span>
<span class="line">impellens trepidos fluvioque immergere certat.</span><span class="linebreak"></span></p>
<p class="lineGroup"><span class="line indent1">Tum Trebia infausto nova proelia gurgite fessis</span><span class="linebreak"></span>
<span class="line">inchoat ac precibus Iunonis suscitat undas.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>haurit subsidens fugientum corpora tellus</span><span class="linebreak"></span>
<span class="line">infidaque soli frustrata voragine sorbet.</span><span class="linebreak"></span>
<span class="line">nec niti lentoque datur convellere limo</span><span class="linebreak"></span>
<span class="line">mersa pedum penitus vestigia; labe tenaci</span><span class="linebreak"></span>
<span class="line">haerent devincti gressus, resolutaque ripa</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>implicat aut caeca prosternit fraude paludis.</span><span class="linebreak"></span>
<span class="line">iamque alius super atque alius per lubrica surgens.</span><span class="linebreak"></span>
</p></section><notes></notes></section>