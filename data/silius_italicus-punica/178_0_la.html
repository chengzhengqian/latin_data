<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">suspectamque loco pacem dedit arte maligna,</span><span class="linebreak"></span>
<span class="line">ceu clandestino traheretur foedere bellum.</span><span class="linebreak"></span></p>
<p class="lineGroup"><span class="line indent1">Intellectus erat Fabio, Tyriosque videbat</span><span class="linebreak"></span>
<span class="line">dictator saevire dolos; sed non vacat aegram</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>invidiam gladios inter lituosque timere</span><span class="linebreak"></span>
<span class="line">et dubia morsus famae depellere pugna,</span><span class="linebreak"></span>
<span class="line">donec reptantem, nequiquam saepe trahendo</span><span class="linebreak"></span>
<span class="line">huc illuc castra ac scrutantem proelia Poenum,</span><span class="linebreak"></span>
<span class="line">qua nemorosa iuga et scopulosi vertice colles</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>exsurgunt, clausit sparsa ad divortia turma.</span><span class="linebreak"></span>
<span class="line">hinc Laestrygoniae saxoso monte premebant</span><span class="linebreak"></span>
<span class="line">a tergo rupes, undosis squalida terris</span><span class="linebreak"></span>
<span class="line">hinc Literna palus. nec ferri aut militis usum</span><span class="linebreak"></span>
<span class="line">poscebat regio. saeptos sed fraude locorum</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>arta fames, poenas miserae exactura Sagunti,</span><span class="linebreak"></span>
<span class="line">urgebat, finisque aderat Carthaginis armis.</span><span class="linebreak"></span></p>
<p class="lineGroup"><span class="line indent1">Cuncta per et terras et lati stagna profundi</span><span class="linebreak"></span>
<span class="line">condiderat somnus, positoque labore dierum</span><span class="linebreak"></span>
<span class="line">pacem nocte datam mortalibus orbis agebat.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>at non Sidonium curis flagrantia corda</span><span class="linebreak"></span>
<span class="line">ductorem vigilesque metus haurire sinebant</span><span class="linebreak"></span>
<span class="line">dona soporiferae noctis. nam membra cubili</span><span class="linebreak"></span>
<span class="line">erigit et fulvi circumdat pelle leonis,</span><span class="linebreak"></span>
<span class="line">qua super instratos proiectus gramine campi</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>presserat ante toros. tunc ad tentoria fratris</span><span class="linebreak"></span>
<span class="line">fert gressus vicina citos; nec degener ille</span><span class="linebreak"></span>
<span class="line">belligeri ritus, taurino membra iacebat</span><span class="linebreak"></span>
<span class="line">effultus tergo et mulcebat tristia somno.</span><span class="linebreak"></span>
<span class="line">haud procul hasta viri terrae defixa propinquae,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>et dira e summa pendebat cuspide cassis;</span><span class="linebreak"></span>
</p></section><notes></notes></section>