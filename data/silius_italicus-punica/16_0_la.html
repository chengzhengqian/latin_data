<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">terribilem in sonitum procumbens aggere victo</span><span class="linebreak"></span>
<span class="line">Herculeus labor atque immania saxa resolvens</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>mugitum ingentem caeli dedit. Alpibus altis</span><span class="linebreak"></span>
<span class="line">aeriae rupes, scopulorum mole revulsa,</span><span class="linebreak"></span>
<span class="line">haud aliter scindunt resonanti fragmine montem.</span><span class="linebreak"></span>
<span class="line">surgebat † cumulo certantum †<a class="footnoteLink" href="#note_LCL277_32_1" id="target_note_LCL277_32_1"><sup>1</sup></a> prorutus agger,</span><span class="linebreak"></span>
<span class="line">obstabatque iacens vallum, ni protinus instent</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>hinc atque hinc acies media pugnare ruina.</span><span class="linebreak"></span></p>
<p class="lineGroup"><span class="line indent1">Emicat ante omnes primaevo flore iuventae</span><span class="linebreak"></span>
<span class="line">insignis Rutulo Murrus de sanguine; at idem</span><span class="linebreak"></span>
<span class="line">matre Saguntina Graius geminoque parente</span><span class="linebreak"></span>
<span class="line">Dulichios Italis miscebat prole nepotes.</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>hic magno socios Aradum clamore vocantem,</span><span class="linebreak"></span>
<span class="line">qua corpus loricam inter galeamque patescit,</span><span class="linebreak"></span>
<span class="line">conantis motus speculatus, cuspide sistit;</span><span class="linebreak"></span>
<span class="line">prostratumque premens telo, voce insuper urget:</span><span class="linebreak"></span>
<span class="line">“fallax Poene, iaces; certe Capitolia primus</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>scandebas victor: quae tanta licentia voti?</span><span class="linebreak"></span>
<span class="line">nunc Stygio fer bella Iovi!” tum fervidus hastam</span><span class="linebreak"></span>
<span class="line">adversi torquens defigit in inguine Hiberi;</span><span class="linebreak"></span>
<span class="line">oraque dum calcat iam singultantia leto,</span><span class="linebreak"></span>
<span class="line">“hac iter est,” inquit, “vobis ad moenia Romae,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>o metuenda manus: sic, quo properatis,eundum.”</span><span class="linebreak"></span>
<span class="line">mox instaurantis pugnam circumsilit arma</span><span class="linebreak"></span>
<span class="line">et rapto nudum clipeo latus haurit Hiberi.</span><span class="linebreak"></span>
</p></section><notes><section class="footnotes"><ul><li class="note" id="note_LCL277_32_1"><a class="footnoteCrossrefLink" href="#target_note_LCL277_32_1" title="Click to highlight in text"><sup class="lineRef">1</sup><span class="italic">The words obelized seem to be corrupt.</span></a></li><script type="text/javascript">document.getElementById('note_LCL277_32_1').style.display = "none";</script></ul></section></notes></section>