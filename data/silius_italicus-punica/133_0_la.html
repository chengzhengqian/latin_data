<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">causa Sychaeus erat; Murranum ille eminus hasta</span><span class="linebreak"></span>
<span class="line">perculerat, quo non alius, cum bella silerent,</span><span class="linebreak"></span>
<span class="line">dulcius Oeagrios pulsabat pectine nervos.</span><span class="linebreak"></span>
<span class="line">occubuit silva in magna patriosque sub ipso</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>quaesivit montes leto ac felicia Baccho</span><span class="linebreak"></span>
<span class="line">Aequana et Zephyro Surrentum molle salubri.</span><span class="linebreak"></span>
<span class="line">addiderat misero comitem pugnaeque ferocis</span><span class="linebreak"></span>
<span class="line">gaudebat tristi victor novitate Sychaeus.</span><span class="linebreak"></span>
<span class="line">palantes nam dum sequitur, pervaserat altam</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>in silvam et priscae reclinis ab ictibus ulmi</span><span class="linebreak"></span>
<span class="line">terga tuebatur trunco frustraque relictos</span><span class="linebreak"></span>
<span class="line">Tauranus comites suprema voce ciebat.</span><span class="linebreak"></span>
<span class="line">transegit iuvenem, ac perfossis incita membris</span><span class="linebreak"></span>
<span class="line">haesit in opposito cuspis Sidonia ligno.</span><span class="linebreak"></span></p>
<p class="lineGroup"><span class="line indent1">Quid vobis? quaenam ira deum, vel mente sinistra</span><span class="linebreak"></span>
<span class="line"><span class="br"></span><span class="lineNumber">476</span><span class="br"></span>quae sedit formido, viri? qui, Marte relicto,</span><span class="linebreak"></span>
<span class="line">ramorum quaesistis opem. non aequus in artis</span><span class="linebreak"></span>
<span class="line">nimirum rebus suasor metus; arguit asper</span><span class="linebreak"></span>
<span class="line">exitus eventu pravi consulta timoris.</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>annosa excelsos tendebat in aethera ramos</span><span class="linebreak"></span>
<span class="line">aesculus, umbrosum magnas super ardua silvas</span><span class="linebreak"></span>
<span class="line">nubibus insertans altis caput, instar, aperto</span><span class="linebreak"></span>
<span class="line">si staret campo, nemoris lateque tenebat</span><span class="linebreak"></span>
<span class="line">frondosi nigra tellurem roboris umbra.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>par iuxta quercus, longum molita per aevum</span><span class="linebreak"></span>
<span class="line">vertice canenti proferre sub astra cacumen,</span><span class="linebreak"></span>
<span class="line">diffusas patulo laxabat stipite frondes</span><span class="linebreak"></span>
<span class="line">umbrabatque coma summi fastigia montis.</span><span class="linebreak"></span>
<span class="line">huc Hennaea cohors, Triquetris quam miserat oris</span><span class="linebreak"></span>
</p></section><notes></notes></section>