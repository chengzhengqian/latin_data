<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">spirantem sacro traxerunt vertice odorem.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>nec iudex sedisse valet; fessique nitoris</span><span class="linebreak"></span>
<span class="line">luce cadunt oculi, ac metuit dubitasse videri.</span><span class="linebreak"></span>
<span class="line">sed victae fera bella deae vexere per aequor,</span><span class="linebreak"></span>
<span class="line">atque excisa suo pariter cum iudice Troia.</span><span class="linebreak"></span>
<span class="line">tum pius Aeneas, terris iactatus et undis,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Dardanios Itala posuit tellure penates.</span><span class="linebreak"></span>
<span class="line">dum cete ponto innabunt, dum sidera caelo</span><span class="linebreak"></span>
<span class="line">lucebunt, dum sol Indo se litore tollet,</span><span class="linebreak"></span>
<span class="line">hic regna et nullae regnis per saecula metae.</span><span class="linebreak"></span>
<span class="line">at vos, o natae, currit dum immobile filum,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>Hadriaci fugite infaustas Sasonis harenas.</span><span class="linebreak"></span>
<span class="line">sanguineis tumidus ponto miscebitur undis</span><span class="linebreak"></span>
<span class="line">Aufidus et rubros impellet in aequora fluctus;</span><span class="linebreak"></span>
<span class="line">damnatoque deum quondam per carmina campo</span><span class="linebreak"></span>
<span class="line">Aetolae rursus Teucris pugnabitis umbrae.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>Punica Romuleos quatient mox spicula muros,</span><span class="linebreak"></span>
<span class="line">multaque Hasdrubalis fulgebit strage Metaurus.</span><span class="linebreak"></span>
<span class="line">hinc ille in furto genitus patruique piabit</span><span class="linebreak"></span>
<span class="line">idem ultor patrisque necem; tum litus Elissae</span><span class="linebreak"></span>
<span class="line">implebit flammis avelletque Itala Poenum</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>viscera torrentem et propriis superabit in oris.</span><span class="linebreak"></span>
<span class="line">huic Carthago armis, huic Africa nomine cedet.</span><span class="linebreak"></span>
<span class="line">hic dabit ex sese, qui tertia bella fatiget</span><span class="linebreak"></span>
<span class="line">et cinerem Libyae ferat in Capitolia victor.‚Äù</span><span class="linebreak"></span></p>
</section><notes></notes></section>