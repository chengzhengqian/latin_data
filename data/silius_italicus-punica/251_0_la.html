<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Hannibalem lustrans, Paulus: sors una videtur</span><span class="linebreak"></span>
<span class="line">aspera, si occumbat ductore superstite Poeno.</span><span class="linebreak"></span>
</p>
<p class="lineGroup">
<span class="line indent1">Quam metuens molem (neque enim, certamine sumpto,</span><span class="linebreak"></span>
<span class="line">tempestas tanta et rabies impune fuisset)</span><span class="linebreak"></span>
<span class="line">in faciem pavidi Iuno conversa Metelli:</span><span class="linebreak"></span>
<span class="line">“quid vanos,” inquit, “Latio spes unica consul,</span><span class="linebreak"></span>
<span class="line">incassumque moves, fato renuente, furores?</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>si superest Paulus, restant Aeneia regna;</span><span class="linebreak"></span>
<span class="line">sin secus, Ausoniam tecum trahis. ire tumentem</span><span class="linebreak"></span>
<span class="line">tu contra iuvenem et caput hoc abscidere rebus</span><span class="linebreak"></span>
<span class="line">turbatis, o Paule, paras? nunc Hannibal ipsi</span><span class="linebreak"></span>
<span class="line">(tam laetus bello est) ausit certare Tonanti.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et iam conversis (vidi nam flectere) habenis</span><span class="linebreak"></span>
<span class="line">evasit Varro ac sese ad meliora reservat.</span><span class="linebreak"></span>
<span class="line">sit spatium fatis; et, dum datur, eripe leto</span><span class="linebreak"></span>
<span class="line">hanc nostris maiorem animam; mox bella capesses.”</span><span class="linebreak"></span>
</p>
<p class="lineGroup">
<span class="line indent1">Ad quae suspirans ductor: “mortemne sub armis</span><span class="linebreak"></span>
<span class="line">cur poscam, causa ista parum est, quod talia nostrae</span><span class="linebreak"></span>
<span class="line"><span class="br"></span><span class="lineNumber">61</span><span class="br"></span>pertulerunt aures suadentem monstra Metellum?</span><span class="linebreak"></span>
<span class="line">i, demens, i, carpe fugam. non hostica tela</span><span class="linebreak"></span>
<span class="line">excipias tergo, superos precor: integer, oro,</span><span class="linebreak"></span>
<span class="line">intactusque abeas atque intres moenia Romae</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>cum Varrone simul. talin’, pavidissime, dignum</span><span class="linebreak"></span>
<span class="line">me vita pulchraque indignum morte putasti?</span><span class="linebreak"></span>
<span class="line">quippe furit Poenus, qui nunc contraria bella</span><span class="linebreak"></span>
<span class="line">ipsi ferre Iovi valeat. pro degener altae</span><span class="linebreak"></span>
<span class="line">virtutis patrum! quando certamen inire,</span><span class="linebreak"></span>
</p></section><notes></notes></section>