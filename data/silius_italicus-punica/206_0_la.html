<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">dividit Italiam? an ferro, quo cingitis, utor?</span><span class="linebreak"></span>
<span class="line">exaudi, bone dictator, quid Martia plebes</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>imperitet: pelli Libyas Romamque levari</span><span class="linebreak"></span>
<span class="line">hoste iubent. num festinant, quos plurima passos</span><span class="linebreak"></span>
<span class="line">tertius exurit lacrimosis casibus annus?</span><span class="linebreak"></span>
<span class="line">ite igitur, capite arma, viri: mora sola triumpho</span><span class="linebreak"></span>
<span class="line">parvum iter est: quae prima dies ostenderit hostem,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>et patrum regna et Poenorum bella resolvet.</span><span class="linebreak"></span>
<span class="line">ite alacres; Latia devinctum colla catena</span><span class="linebreak"></span>
<span class="line">Hannibalem Fabio ducam spectante per urbem.‚Äù</span><span class="linebreak"></span></p>
<p class="lineGroup"><span class="line indent1">Haec postquam increpuit, portis arma incitus effert</span><span class="linebreak"></span>
<span class="line">impellitque moras, veluti cum carcere rupto</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>auriga indocilis totas effudit habenas</span><span class="linebreak"></span>
<span class="line">et, praeceps trepida pendens in verbera planta,</span><span class="linebreak"></span>
<span class="line">impar fertur equis; fumat male concitus axis,</span><span class="linebreak"></span>
<span class="line">ac frena incerto fluitant discordia curru.</span><span class="linebreak"></span>
<span class="line">cernebat Paulus (namque huic communia Campus</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>iura atque arma tulit) labi, mergente sinistro</span><span class="linebreak"></span>
<span class="line">consule, res pessumque dari; sed mobilis ira est</span><span class="linebreak"></span>
<span class="line">turbati vulgi, signataque mente cicatrix</span><span class="linebreak"></span>
<span class="line">undantes aegro frenabat corde dolores.</span><span class="linebreak"></span>
<span class="line">nam cum perdomita est armis iuvenilibus olim</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>Illyris ora viri, nigro allatraverat ore</span><span class="linebreak"></span>
<span class="line">victorem invidia et ventis iactarat iniquis.</span><span class="linebreak"></span>
<span class="line">hinc inerat metus et durae reverentia plebis.</span><span class="linebreak"></span>
<span class="line">sed genus admotum superis summumque per altos</span><span class="linebreak"></span>
</p></section><notes></notes></section>