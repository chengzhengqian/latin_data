<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et Ligurum horrentes coni parmaeque relatae</span><span class="linebreak"></span>
<span class="line">Hispana de gente rudes Alpinaque gaesa.</span><span class="linebreak"></span>
<span class="line indent1"><span class="br"></span><span class="lineNumber">630</span><span class="br"></span>Sed postquam clades patefecit et horrida bella</span><span class="linebreak"></span>
<span class="line">orantum squalor, praesens astare Sagunti</span><span class="linebreak"></span>
<span class="line">ante oculos visa est extrema precantis imago.</span><span class="linebreak"></span>
<span class="line">tum senior maesto Sicoris sic incipit ore:</span><span class="linebreak"></span>
<span class="line">â€œsacrata gens clara fide, quam rite fatentur</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>Marte satam populi ferro parere subacti,</span><span class="linebreak"></span>
<span class="line">ne crede emensos levia ob discrimina pontum.</span><span class="linebreak"></span>
<span class="line">vidimus obsessam patriam murosque trementes;</span><span class="linebreak"></span>
<span class="line">et, quem insana freta aut coetus genuere ferarum,</span><span class="linebreak"></span>
<span class="line">vidimus Hannibalem. procul his a moenibus, oro,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>arcete, o superi, nostroque in Marte tenete</span><span class="linebreak"></span>
<span class="line">fatiferae iuvenem dextrae! qua mole sonantes</span><span class="linebreak"></span>
<span class="line">exigit ille trabes! et quantus crescit in armis!</span><span class="linebreak"></span>
<span class="line">trans iuga Pyrenes, medium indignatus Hiberum,</span><span class="linebreak"></span>
<span class="line">excivit Calpen et mersos Syrtis harenis</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>molitur populos maioraque moenia quaerit.</span><span class="linebreak"></span>
<span class="line">spumeus hic, medio qui surgit ab aequore, fluctus,</span><span class="linebreak"></span>
<span class="line">si prohibere piget, vestras se effringet in urbes.</span><span class="linebreak"></span>
<span class="line">an tanti pretium motus ruptique per enses</span><span class="linebreak"></span>
<span class="line">foederis hoc iuveni iurata in bella ruenti</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>creditis, ut statuat superatae iura Sagunto?</span><span class="linebreak"></span>
<span class="line">ocius ite, viri, et nascentem extinguite flammam,</span><span class="linebreak"></span>
<span class="line">ne serae redeant post aucta pericula curae.</span><span class="linebreak"></span>
<span class="line">quamquam o, si nullus terror, non obruta iam nunc</span><span class="linebreak"></span>
<span class="line">semina fumarent belli, vestraene Sagunto</span><span class="linebreak"></span>
</p></section><notes></notes></section>