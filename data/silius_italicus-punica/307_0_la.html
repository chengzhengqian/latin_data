<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">260</span><span class="br"></span>terrificis saevam fundit stridoribus hastam.</span><span class="linebreak"></span>
<span class="line">nec forsan voti vanus foret, obvia ni vis</span><span class="linebreak"></span>
<span class="line">Gestaris opposito tenuisset corpore telum.</span><span class="linebreak"></span>
<span class="line">qui dum vicinis ductorem protegit armis,</span><span class="linebreak"></span>
<span class="line">transabiit non hunc sitiens gravis hasta cruorem</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>ingentesque minas mutata morte peregit.</span><span class="linebreak"></span>
<span class="line">avehitur raptim ductor, discrimine leti</span><span class="linebreak"></span>
<span class="line">turbatus, cursumque furens ad castra capessit.</span><span class="linebreak"></span>
<span class="line">iamque fugae immodicus tendit certamine gressum</span><span class="linebreak"></span>
<span class="line">praecipitem versis Poenorum exercitus armis.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>assequitur telis hostis, longasque viritim</span><span class="linebreak"></span>
<span class="line">exsatiant iras cladum caeloque cruentos</span><span class="linebreak"></span>
<span class="line">certatim ostentant et dis ultoribus enses.</span><span class="linebreak"></span>
<span class="line">ille dies primus docuit, quod credere nemo</span><span class="linebreak"></span>
<span class="line">auderet superis, Martis certamine sisti</span><span class="linebreak"></span>
<span class="line">posse ducem Libyae. raptant currusque virosque</span><span class="linebreak"></span>
<span class="line"><span class="br"></span><span class="lineNumber">276</span><span class="br"></span>Massylamque feram; et vivis avulsa reportant</span><span class="linebreak"></span>
<span class="line">tegmina bellantum atque abeunt, sub cuspide terga</span><span class="linebreak"></span>
<span class="line">contenti vidisse ducis. tum Martis adaequant</span><span class="linebreak"></span>
<span class="line">Marcellum decori: graditur comitante triumpho</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>maior, quam ferret cum victor opima Tonanti.</span><span class="linebreak"></span></p>
<p class="lineGroup">
<span class="line indent1">Inde furens, postquam vallo vix depulit hostem,</span><span class="linebreak"></span>
<span class="line">ductor Agenoreus: “quando hanc quantoque cruore</span><span class="linebreak"></span>
<span class="line">hostili labem eluerim? mea terga videre</span><span class="linebreak"></span>
<span class="line">contigit Ausoniae? mene,” inquit, “summe deorum,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>post Trebiam statuis tam turpi funere dignum?</span><span class="linebreak"></span>
<span class="line">vosque, invicta diu, nunc heu sine Marte iuventus</span><span class="linebreak"></span>
</p></section><notes></notes></section>