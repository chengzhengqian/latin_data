<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">turn, qua se primum rupta tellure recludit</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>invisus caelo specus atque eructat acerbam</span><span class="linebreak"></span>
<span class="line">Cocyti laxo suspirans ore paludem,</span><span class="linebreak"></span>
<span class="line">inducit iuvenem ferroque eavare refossam</span><span class="linebreak"></span>
<span class="line">ocius urget humum atque, arcanum murmur anhelans,</span><span class="linebreak"></span>
<span class="line">ordine mactari pecudes iubet. ater operto</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>ante omnes taurus regi, tum proxima divae</span><span class="linebreak"></span>
<span class="line">caeditur Hennaeae casta cervice iuvenca.</span><span class="linebreak"></span>
<span class="line">inde tibi, Alecto, tibi, numquam laeta Megaera,</span><span class="linebreak"></span>
<span class="line">corpora lanigerum procumbunt lecta bidentum.</span><span class="linebreak"></span>
<span class="line">fundunt mella super Bacchique et lactis honorem.</span><span class="linebreak"></span>
<span class="line">“sta, iuvenis, faciemque, Erebo quae surgit ab omni,”</span><span class="linebreak"></span>
<span class="line"><span class="br"></span><span class="lineNumber">436</span><span class="br"></span>exclamat vates, “patere: accedentia cerno</span><span class="linebreak"></span>
<span class="line">Tartara et ante oculos assistere tertia regna.</span><span class="linebreak"></span>
<span class="line">ecce ruunt variae species, et quicquid ab imo</span><span class="linebreak"></span>
<span class="line">natum hominum exstinctumque chao est; iam cuncta videbis,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Cyclopas Scyllamque et pastos membra virorum</span><span class="linebreak"></span>
<span class="line">Odrysiae telluris equos. contende tueri</span><span class="linebreak"></span>
<span class="line">eductumque tene vagina interritus ensem.</span><span class="linebreak"></span>
<span class="line">quaecumque ante animae tendent potare cruorem,</span><span class="linebreak"></span>
<span class="line">dissice, dum castae procedat imago Sibyllae.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>interea cerne ut gressus inhumata citatos</span><span class="linebreak"></span>
<span class="line">fert umbra et properat tecum coniungere dicta;</span><span class="linebreak"></span>
<span class="line">cui datur ante atros absumpti corporis ignes,</span><span class="linebreak"></span>
<span class="line">sanguine non tacto, solitas effundere voces.”</span><span class="linebreak"></span>
<span class="line">aspicit et subito turbatus Scipio visu</span><span class="linebreak"></span>
<span class="line">“quinam te, qui casus,” ait, “dux maxime, fessae</span><span class="linebreak"></span>
</p></section><notes></notes></section>