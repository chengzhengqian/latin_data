<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">aetheraque, emenso terras iam sole, capessit;</span><span class="linebreak"></span>
<span class="line">et fessas acies castris clausere tenebrae.</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>Condebat noctem devexo Cynthia curru</span><span class="linebreak"></span>
<span class="line">fraternis afflata rotis, et ab aequore Eoo</span><span class="linebreak"></span>
<span class="line">surgebant roseae media inter caerula flammae.</span><span class="linebreak"></span>
<span class="line">at consul, tristes campos Poenisque secundam</span><span class="linebreak"></span>
<span class="line">planitiem metuens, Trebiam collesque petebat.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>iamque dies rapti cursu navoque labore,</span><span class="linebreak"></span>
<span class="line">et medio abruptus fluitabat in amne solutis</span><span class="linebreak"></span>
<span class="line">pons vinclis, qui Dardanium travexerat agmen,</span><span class="linebreak"></span>
<span class="line">Eridani rapidas aderat cum Poenus ad undas.</span><span class="linebreak"></span>
<span class="line">dumque vada et molles aditus per devia flexo</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>circuitu petit et stagni languentia quaerit,</span><span class="linebreak"></span>
<span class="line">interdum rapta vicinis saltibus alno</span><span class="linebreak"></span>
<span class="line">flumineam texit, qua travehat agmina, classem:</span><span class="linebreak"></span>
<span class="line">ecce aderat Trebiaeque simul vicina tenebat,</span><span class="linebreak"></span>
<span class="line">Trinacrio accitus per caerula longa Peloro,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>Gracchorum proles, consul. gens inclita magno</span><span class="linebreak"></span>
<span class="line">atque animosa viro, multusque in imagine claris</span><span class="linebreak"></span>
<span class="line">praefulgebat avus titulis bellique domique.</span><span class="linebreak"></span></p>
<p class="lineGroup"><span class="line indent1">Nec Poeni, positis trans amnem in gramine castris,</span><span class="linebreak"></span>
<span class="line">deerant; namque animos stimulabant prospera</span><span class="linebreak"></span>
<span class="line indent2">rerum</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>increpitansque super ductor: â€œquis tertius urbi</span><span class="linebreak"></span>
<span class="line">iam superest consul? quaenam altera restat in armis</span><span class="linebreak"></span>
<span class="line">Sicania? en omnes Latiae Daunique nepotum</span><span class="linebreak"></span>
</p></section><notes></notes></section>