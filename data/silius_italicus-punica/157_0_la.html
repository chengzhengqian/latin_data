<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">pollutum est nobis?) prolem, gratante senatu</span><span class="linebreak"></span>
<span class="line">et patria, sum enixa tibi. tua, respice, sedes</span><span class="linebreak"></span>
<span class="line">haec est, unde ingens humeris fulgentibus ostro</span><span class="linebreak"></span>
<span class="line">vidisti Latios consul procedere fasces;</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>unde ire in Martem, quo capta referre solebas</span><span class="linebreak"></span>
<span class="line">et victor mecum suspendere postibus arma.</span><span class="linebreak"></span>
<span class="line">non ego complexus et sanctae foedera taedae</span><span class="linebreak"></span>
<span class="line">coniugiumve peto: patrios damnare penates</span><span class="linebreak"></span>
<span class="line">absiste ac natis fas duc concedere noctem.’</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>“Hos inter fletus iunctus vestigia Poenis</span><span class="linebreak"></span>
<span class="line">limine se clusit Tyrio questusque reliquit.</span><span class="linebreak"></span>
<span class="line">vixdum clara dies summa lustrabat in Oeta</span><span class="linebreak"></span>
<span class="line">Herculei monumenta rogi, cum consul adire</span><span class="linebreak"></span>
<span class="line">accirique iubet Libyas. tum limina templi</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>vidimus intrantem. quae consultata senatus,</span><span class="linebreak"></span>
<span class="line">quasve viri voces extremum curia maerens</span><span class="linebreak"></span>
<span class="line">audierit, placido nobis ipse edidit ore.</span><span class="linebreak"></span>
<span class="line">intulit ut gressus, certatim voce manuque</span><span class="linebreak"></span>
<span class="line">ad solitam sedem et vestigia nota vocabant.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>abnuit antiquumque loci aspernatur honorem. </span><span class="linebreak"></span>
<span class="line">at circumfusi non secius undique dextram</span><span class="linebreak"></span>
<span class="line">prensare ac, patriae ductorem nomine tanto</span><span class="linebreak"></span>
<span class="line">redderet, orabant; captiva posse redemptum</span><span class="linebreak"></span>
<span class="line">pensari turba, ac Tyrias tum iustius arces</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>arsuras dextra, fuerit quae vincta catenis.</span><span class="linebreak"></span></p>
<p class="lineGroup"><span class="line indent1">“Tum palmas simul attollens ac lumina caelo:</span><span class="linebreak"></span>
<span class="line">‘iustitiae rectique dator, qui cuncta gubernas,</span><span class="linebreak"></span>
<span class="line">nec levior mihi diva Fides Sarranaque Iuno,</span><span class="linebreak"></span>
</p></section><notes></notes></section>