<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">addiderant geminas medio consurgere fluctu</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Aegates; lacerae circum fragmenta videres</span><span class="linebreak"></span>
<span class="line">classis et effusos fluitare in gurgite Poenos.</span><span class="linebreak"></span>
<span class="line">possessor pelagi pronaque Lutatius aura</span><span class="linebreak"></span>
<span class="line">captivas puppes ad litora victor agebat.</span><span class="linebreak"></span>
<span class="line">haec inter iuncto religatus in ordine Hamilcar,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>ductoris genitor, cunctarum ab imagine rerum</span><span class="linebreak"></span>
<span class="line">totius in sese vulgi converterat ora.</span><span class="linebreak"></span>
<span class="line">sed Pacis faciem et pollutas foederis aras</span><span class="linebreak"></span>
<span class="line">deceptumque Iovem ac dictantes iura Latinos</span><span class="linebreak"></span>
<span class="line">cernere erat. strictas trepida cervice secures</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>horrebat Libys, ac summissis ordine palmis</span><span class="linebreak"></span>
<span class="line">orantes veniam iurabant irrita pacta.</span><span class="linebreak"></span>
<span class="line">haec Eryce e summo spectabat laeta Dione.</span><span class="linebreak"></span></p>
<p class="lineGroup"><span class="line indent1">Quae postquam infesto percensuit omnia vultu</span><span class="linebreak"></span>
<span class="line">arridens Poenus, lenta proclamat ab ira:</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>â€œnon leviora dabis nostris inscribere tectis</span><span class="linebreak"></span>
<span class="line">acta meae dextrae: captam, Carthago, Saguntum</span><span class="linebreak"></span>
<span class="line">da spectare, simul flamma ferroque ruentem;</span><span class="linebreak"></span>
<span class="line">perfodiant patres natorum membra; nec Alpes</span><span class="linebreak"></span>
<span class="line">exiguus domitas capiet locus; ardua celsis</span><span class="linebreak"></span>
<span class="line">persultet iuga victor equis Garamasque Nomasque.</span><span class="linebreak"></span>
<span class="line"><span class="br"></span><span class="lineNumber">706</span><span class="br"></span>addes Ticini spumantes sanguine ripas</span><span class="linebreak"></span>
<span class="line">et nostrum Trebiam et Thrasymenni litora Tusci</span><span class="linebreak"></span>
<span class="line">clausa cadaveribus. ruat ingens corpore et armis</span><span class="linebreak"></span>
<span class="line">Flaminius; fugiat consul manante cruore</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>Scipio et ad socios nati cervice vehatur.</span><span class="linebreak"></span>
<span class="line">haec mitte in populos, et adhuc maiora dabuntur.</span><span class="linebreak"></span>
</p></section><notes></notes></section>