<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">perque has, nox Stygia quas iam circumvolat umbra,</span><span class="linebreak"></span>
<span class="line"><span class="br"></span><span class="lineNumber">46</span><span class="br"></span>insontes animas, cladi parce obvius ire.</span><span class="linebreak"></span>
<span class="line">dum transit divum furor, et consumitur ira</span><span class="linebreak"></span>
<span class="line">Fortunac, novus Hannibalis, sat, nomina ferre</span><span class="linebreak"></span>
<span class="line">si discit miles nec frigidus aspicit hostem.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nonne vides, cum vicinis auditur in arvis,</span><span class="linebreak"></span>
<span class="line">quam subitus linquat pallentia corpora sanguis?</span><span class="linebreak"></span>
<span class="line">quamque fluant arma ante tubas? cunctator et aeger,</span><span class="linebreak"></span>
<span class="line">ut rere, in pugnas Fabius quoscumque sub illis</span><span class="linebreak"></span>
<span class="line">culpatis duxit signis, nunc arma capessunt,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>at, quos Flaminius—sed dira avertite, divi.</span><span class="linebreak"></span>
<span class="line">sin nostris animus monitis precibusque repugnat,</span><span class="linebreak"></span>
<span class="line">aures pande deo: cecinit Cymaea per orbem</span><span class="linebreak"></span>
<span class="line">haec olim vates et te praesaga tuosque</span><span class="linebreak"></span>
<span class="line">vulgavit terris proavorum aetate furores.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>iamque alter tibi, nec perplexo carmine, coram</span><span class="linebreak"></span>
<span class="line">fata cano vates: sistis ni crastina signa,</span><span class="linebreak"></span>
<span class="line">firmabis nostro Phoebeae dicta Sibyllae</span><span class="linebreak"></span>
<span class="line">sanguine; nec Graio posthac Diomede ferentur</span><span class="linebreak"></span>
<span class="line">sed te, si perstas, insignes consule campi.”</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>haec Paulus, lacrimaeque oculis ardentibus ortae.</span><span class="linebreak"></span></p>
<p class="lineGroup">
<span class="line indent1">Necnon et noctem sceleratus polluit error.</span><span class="linebreak"></span>
<span class="line">Xanthippo captus Libycis tolerarat in oris</span><span class="linebreak"></span>
<span class="line">servitium Satricus, mox inter praemia regi</span><span class="linebreak"></span>
<span class="line">Autololum dono datus ob virtutis honorem.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>huic domus et gemini fuerant Sulmone relicti</span><span class="linebreak"></span>
<span class="line">matris in uberibus nati, Mancinus et una</span><span class="linebreak"></span>
</p></section><notes></notes></section>