<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
</section>
<section class="div2">
<h2><span class="ac">Liber Octavus</span></h2>
<h2><span class="sc">argument</span></h2>
<p><span class="italic">Hannibal’s anxiety</span> (1-24). <span class="italic">Juno sends Anna to comfort
him: Anna, the sister of Dido, is now a nymph of the river
Numicius: she tells her own history, and encourages
Hannibal by foretelling the battle of Cannae</span> (25–241). C.
<span class="italic">Terentius Varro is elected consul at Rome: his boastful</span></p>
<p class="lineGroup">
<span class="line">Primus Agenoridum cedentia terga videre</span><span class="linebreak"></span>
<span class="line">Aeneadis dederat Fabius. Romana parentem</span><span class="linebreak"></span>
<span class="line">solum castra vocant, solum vocat Hannibal hostem</span><span class="linebreak"></span>
<span class="line">impatiensque morae fremit: ut sit copia Martis,</span><span class="linebreak"></span>
<span class="line">expectanda viri fata optandumque sub armis</span><span class="linebreak"></span>
<span class="line">Parcarum auxilium; namque, hac spirante senecta,</span><span class="linebreak"></span>
<span class="line">nequicquam sese Latium sperare cruorem.</span><span class="linebreak"></span>
<span class="line">iam vero concors miles signisque relatis</span><span class="linebreak"></span>
<span class="line">indivisus honos, iterumque et rursus eidem</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>soli obluctandum Fabio, maioribus aegrum</span><span class="linebreak"></span>
<span class="line">angebant curis. lentando fervida bella</span><span class="linebreak"></span>
<span class="line">dictator cum multa adeo, tum miles egenus</span><span class="linebreak"></span>
<span class="line">cunctarum ut rerum Tyrius foret, arte sedendi</span><span class="linebreak"></span>
<span class="line">egerat; et, quamquam finis pugnaque manuque</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>hauddum partus erat, iam bello vicerat hostem.</span><span class="linebreak"></span>
<span class="line">quin etiam ingenio fluxi, sed prima feroces,</span><span class="linebreak"></span>
<span class="line">vaniloquum Celtae genus ac mutabile mentis,</span><span class="linebreak"></span>
</p></section><notes></notes></section>