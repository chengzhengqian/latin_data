<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">respectare domos; maerebant caede sine ulla</span><span class="linebreak"></span>
<span class="line">(insolitum sibi) bella geri, siccasque cruore</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>inter tela siti Mavortis hebescere dextras.</span><span class="linebreak"></span>
<span class="line">his super internae labes et civica vulnus</span><span class="linebreak"></span>
<span class="line">invidia augebant: laevus conatibus Hannon</span><span class="linebreak"></span>
<span class="line">ductoris non ulla domo summittere patres</span><span class="linebreak"></span>
<span class="line">auxilia aut ullis opibus iuvisse sinebat.</span><span class="linebreak"></span>
<span class="line indent1"><span class="br"></span><span class="lineNumber">25</span><span class="br"></span>Quis lacerum curis et rerum extrema paventem</span><span class="linebreak"></span>
<span class="line">ad spes armorum et furialia vota reducit</span><span class="linebreak"></span>
<span class="line">praescia Cannarum Iuno atque elata futuris.</span><span class="linebreak"></span>
<span class="line">namque hac accitam stagnis Laurentibus Annam</span><span class="linebreak"></span>
<span class="line">affatur voce et blandis hortatibus implet:</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>“sanguine cognato iuvenis tibi, diva, laborat</span><span class="linebreak"></span>
<span class="line">Hannibal, a vestro nomen memorabile Belo.</span><span class="linebreak"></span>
<span class="line">perge, age et insanos curarum comprime fluctus.</span><span class="linebreak"></span>
<span class="line">excute sollicito Fabium. sola illa Latinos</span><span class="linebreak"></span>
<span class="line">sub iuga mittendi mora iam discingitur armis:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cum Varrone manus et cum Varrone serenda</span><span class="linebreak"></span>
<span class="line">proelia, nec desit fatis ad signa movenda.</span><span class="linebreak"></span>
<span class="line">ipsa adero. tendat iamdudum in Iapyga campum.</span><span class="linebreak"></span>
<span class="line">huc Trebiae rursum et Thrasymenni fata sequentur.”</span><span class="linebreak"></span></p>
<p class="lineGroup"><span class="line indent1">Tum diva, indigetis castis contermina lucis:</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>“haud,” inquit, “tua ius nobis praecepta morari.</span><span class="linebreak"></span>
<span class="line">sit fas, sit tantum, quaeso, retinere favorem</span><span class="linebreak"></span>
</p></section><notes></notes></section>