<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">crastina cur Tyrios lux non deducat ad urbem,</span><span class="linebreak"></span>
<span class="line">deseris in tantis puppim si, Paule, procellis?</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>testor caelicolas,” inquit, “ni damna gubernas</span><span class="linebreak"></span>
<span class="line">crudelis belli vivisque in turbine tanto</span><span class="linebreak"></span>
<span class="line">invitus, plus, Paule (dolor verba aspera dictat)</span><span class="linebreak"></span>
<span class="line">plus Varrone noces. cape, quaeso, hunc, unica rerum</span><span class="linebreak"></span>
<span class="line">fessarum spes, cornipedem; languentia membra</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>ipse levabo humeris et dorso tuta locabo.”</span><span class="linebreak"></span></p>
<p class="lineGroup">
<span class="line indent1">Haec inter, lacero manantem ex ore cruorem</span><span class="linebreak"></span>
<span class="line">eiectans, consul: “macte o virtute paterna!</span><span class="linebreak"></span>
<span class="line">nec vero spes angustae, cum talia restent</span><span class="linebreak"></span>
<span class="line"><span class="br"></span><span class="lineNumber">279</span><span class="br"></span>pectora Romuleo regno. calcaribus aufer,</span><span class="linebreak"></span>
<span class="line">qua vulnus permittit, equum atque hinc ocius urbis</span><span class="linebreak"></span>
<span class="line">claudantur portae: ruet haec ad moenia pestis.</span><span class="linebreak"></span>
<span class="line">dic, oro, rerum Fabio tradantur habenae.</span><span class="linebreak"></span>
<span class="line">nostris pugnavit monitis furor, amplius acta</span><span class="linebreak"></span>
<span class="line"><span class="br"></span><span class="lineNumber">284</span><span class="br"></span>quid superest vita, nisi caecae ostendere plebi</span><span class="linebreak"></span>
<span class="line">Paulum scire mori? feror an consumptus in urbem</span><span class="linebreak"></span>
<span class="line">vulneribus? quantine emptum velit Hannibal, ut nos</span><span class="linebreak"></span>
<span class="line">vertentes terga aspiciat? nec talia Paulo</span><span class="linebreak"></span>
<span class="line">pectora, nec manes tam parva intramus imago.</span><span class="linebreak"></span>
<span class="line">ille ego—sed vano quid enim te demoror aeger,</span><span class="linebreak"></span>
<span class="line">Lentule, conquestu? perge atque hinc cuspide</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">290</span><span class="br"></span>fessum</span><span class="linebreak"></span>
<span class="line">eripe quadrupedem propere.” tum Lentulus urbem,</span><span class="linebreak"></span>
<span class="line">magna ferens mandata, petit; nec Paulus inultum,</span><span class="linebreak"></span>
<span class="line">quod superest de luce, sinit; ceu vulnere tigris</span><span class="linebreak"></span>
<span class="line">letifero cedens tandem proiectaque corpus</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>luctatur morti et languentem pandit hiatum</span><span class="linebreak"></span>
<span class="line">in vanos morsus, nec sufficientibus irae</span><span class="linebreak"></span>
</p></section><notes></notes></section>