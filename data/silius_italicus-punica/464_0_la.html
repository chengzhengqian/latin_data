<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">accipio gemitus vocesque ac verba vocantum</span><span class="linebreak"></span>
<span class="line">Hannibalem. quis nostra satis delicta piabit</span><span class="linebreak"></span>
<span class="line">Tartareus torrens?” simul haec fundebat et una</span><span class="linebreak"></span>
<span class="line"><span class="br"></span><span class="lineNumber">566</span><span class="br"></span>spectabat dextram ac leti fervebat amore.</span><span class="linebreak"></span></p>
<p class="lineGroup">
<span class="line indent1">Tunc Iuno, miserata virum, pastoris in ora</span><span class="linebreak"></span>
<span class="line">vertitur ac silvis subito procedit opacis</span><span class="linebreak"></span>
<span class="line">atque his alloquitur versantem ingloria fata:</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>“quaenam te silvis accedere causa subegit</span><span class="linebreak"></span>
<span class="line">armatum nostris? num dura ad proelia tendis,</span><span class="linebreak"></span>
<span class="line">magnus ubi Ausoniae reliquos domat Hannibal armis?</span><span class="linebreak"></span>
<span class="line">si velox gaudes ire, et compendia grata</span><span class="linebreak"></span>
<span class="line">sunt tibi, vicino in medios te tramite ducam.”</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>annuit atque onerat promissis pectora largis</span><span class="linebreak"></span>
<span class="line">pastoris patresque docet Carthaginis altae</span><span class="linebreak"></span>
<span class="line">magna repensuros, nec se leviora daturum.</span><span class="linebreak"></span>
<span class="line">praecipitem et vasto superantem proxima saltu</span><span class="linebreak"></span>
<span class="line">circumagit Iuno ac, fallens regione viarum,</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>non gratam invito servat celata salutem.</span><span class="linebreak"></span></p>
<p class="lineGroup">
<span class="line indent1">Interea Cadmea manus, deserta pavensque,</span><span class="linebreak"></span>
<span class="line">non ullum Hannibalem, nusquam certamina cernit</span><span class="linebreak"></span>
<span class="line">saevi nota ducis. pars ferro occumbere credunt,</span><span class="linebreak"></span>
<span class="line">pars damnasse aciem et divis cessisse sinistris.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>ingruit Aasonius versosque agit aequore toto</span><span class="linebreak"></span>
<span class="line">rector, iamque ipsae trepidant Carthaginis arces:</span><span class="linebreak"></span>
<span class="line">impletur terrore vago cuncta Africa pulsis</span><span class="linebreak"></span>
<span class="line">agminibus, volucrique fuga sine Marte ruentes</span><span class="linebreak"></span>
<span class="line">tendunt attonitos extrema ad litora cursus</span><span class="linebreak"></span>
</p></section><notes></notes></section>