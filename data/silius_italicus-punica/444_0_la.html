<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">isque ubi longinquo venientia numina ponto</span><span class="linebreak"></span>
<span class="line">accepit supplex palmis Tuscique sonora</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Thybridis adduxit sublimis ad ostia puppim,</span><span class="linebreak"></span>
<span class="line">femineae tum deinde manus subiere, per amnem</span><span class="linebreak"></span>
<span class="line">quae traherent celsam religatis funibus alnum.</span><span class="linebreak"></span>
<span class="line">circum arguta cavis tinnitibus aera, simulque</span><span class="linebreak"></span>
<span class="line">certabant rauco resonantia tympana pulsu,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>semivirique chori, gemino qui Dindyma monte</span><span class="linebreak"></span>
<span class="line">casta colunt, qui Dictaeo bacchantur in antro,</span><span class="linebreak"></span>
<span class="line">quique Idaea iuga et lucos novere silentes.</span><span class="linebreak"></span>
<span class="line">hos inter fremitus ac laeto vota tumultu</span><span class="linebreak"></span>
<span class="line">substitit adductis renuens procedere vinclis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sacra ratis subitisque vadis immobilis haesit.</span><span class="linebreak"></span>
<span class="line">tum puppee media magno clamore sacerdos:</span><span class="linebreak"></span>
<span class="line">“parcite pollutis contingere vincula palmis!</span><span class="linebreak"></span>
<span class="line">et procul hinc, moneo, procul hinc, quaecumque</span><span class="linebreak"></span></p>
<p class="lineGroup">
<span class="line indent1">profanae,</span><span class="linebreak"></span>
<span class="line">ferte gradus nec vos casto miscete labori,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>dum satis est monuisse deae! quod si qua pudica</span><span class="linebreak"></span>
<span class="line">mente valet, si qua illaesi sibi corporis adstat</span><span class="linebreak"></span>
<span class="line">conscia, vel sola subeat pia munera dextra.”</span><span class="linebreak"></span></p>
<p class="lineGroup">
<span class="line indent1">Hic, prisca ducens Clausorum ab origine nomen,</span><span class="linebreak"></span>
<span class="line">Claudia, non aequa populi male credita fama,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>in puppim versis palmisque oculisque profatur:</span><span class="linebreak"></span>
<span class="line">“caelicolum genetrix, numen, quod numina nobis</span><span class="linebreak"></span>
<span class="line">cuncta creas, cuius proles terramque fretumque</span><span class="linebreak"></span>
<span class="line">sideraque et manes regnorum sorte gubernant,</span><span class="linebreak"></span>
<span class="line">si nostrum nullo violatum est crimine corpus,</span><span class="linebreak"></span>
</p></section><notes></notes></section>