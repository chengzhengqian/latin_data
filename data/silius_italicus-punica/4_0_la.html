<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">60</span><span class="br"></span>sanguinis humani flagrat sitis. his super, aevi</span><span class="linebreak"></span>
<span class="line">flore virens, avet Aegates abolere, parentum</span><span class="linebreak"></span>
<span class="line">dedecus, ac Siculo demergere foedera ponto.</span><span class="linebreak"></span>
<span class="line">dat mentem Iuno ac laudum spe corda fatigat.</span><span class="linebreak"></span>
<span class="line">iamque aut nocturno penetrat Capitolia visu</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>aut rapidis fertur per summas passibus Alpes.</span><span class="linebreak"></span>
<span class="line">saepe etiam famuli turbato ad limina somno</span><span class="linebreak"></span>
<span class="line">expavere trucem per vasta silentia vocem,</span><span class="linebreak"></span>
<span class="line">ac largo sudore virum invenere futuras</span><span class="linebreak"></span>
<span class="line">miscentem pugnas et inania bella gerentem.</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>Hanc rabiem in fines Italum Saturniaque arva</span><span class="linebreak"></span>
<span class="line">addiderat laudem puero patrius furor orsus.<a class="footnoteLink" href="#note_LCL277_8_1" id="target_note_LCL277_8_1"><sup>1</sup></a></span><span class="linebreak"></span>
<span class="line">Sarrana prisci Barcae de gente, vetustos</span><span class="linebreak"></span>
<span class="line">a Belo numerabat avos. namque orba marito</span><span class="linebreak"></span>
<span class="line">cum fugeret Dido famulam Tyron, impia diri</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Belides iuvenis vitaverat arma tyranni</span><span class="linebreak"></span>
<span class="line">et se participem casus sociarat in omnes.</span><span class="linebreak"></span>
<span class="line">nobilis hoc ortu et dextra spectatus Hamilcar,</span><span class="linebreak"></span>
<span class="line">ut fari primamque datum distinguere lingua</span><span class="linebreak"></span>
<span class="line">Hannibali vocem, sollers nutrire furores,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Romanum sevit puerili in pectore bellum.</span><span class="linebreak"></span></p>
<p class="lineGroup"><span class="line indent1">Urbe fuit media sacrum genetricis Elissae</span><span class="linebreak"></span>
<span class="line">manibus et patria Tyriis formidine cultum,</span><span class="linebreak"></span>
<span class="line">quod taxi circum et piceae squalentibus umbris</span><span class="linebreak"></span>
<span class="line">abdiderant caelique arcebant lumine, templum.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>hoc sese, ut perhibent, curis mortalibus olim</span><span class="linebreak"></span>
</p></section><notes><section class="footnotes"><ul><li class="note" id="note_LCL277_8_1"><a class="footnoteCrossrefLink" href="#target_note_LCL277_8_1" title="Click to highlight in text"><sup class="lineRef">1</sup><span class="italic">Thus emended by Housman</span>: tantam puero patris heu furor altus <span class="italic">Bauer.</span></a></li><script type="text/javascript">document.getElementById('note_LCL277_8_1').style.display = "none";</script></ul></section></notes></section>