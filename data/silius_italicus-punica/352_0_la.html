<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">his laeti rediere duces loca amoena piorum,</span><span class="linebreak"></span>
<span class="line">prosequiturque oculis puer adveneratus euntes.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">705</span><span class="br"></span>Iamque aderat multa vix agnoscendus in umbra</span><span class="linebreak"></span>
<span class="line">Paulus et epoto fundebat sanguine verba:</span><span class="linebreak"></span>
<span class="line">“lux Italum, cuius spectavi Martia facta,</span><span class="linebreak"></span>
<span class="line">multum uno maiora viro, descendere nocti</span><span class="linebreak"></span>
<span class="line">atque habitanda semel subigit quis visere regna?”</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>cui contra tales effundit Scipio voces:</span><span class="linebreak"></span>
<span class="line">“armipotens ductor, quam sunt tua fata per urbem</span><span class="linebreak"></span>
<span class="line">lamentata diu! quam paene ruentia tecum</span><span class="linebreak"></span>
<span class="line">traxisti ad Stygias Oenotria tecta tenebras!</span><span class="linebreak"></span>
<span class="line">tum tibi defuncto tumulum Sidonius hostis</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>constituit laudemque tuo quaesivit honore.”</span><span class="linebreak"></span>
<span class="line">dumque audit lacrimans hostilia funera Paulus,</span><span class="linebreak"></span>
<span class="line">ante oculos iam Flaminius, iam Gracchus et aegro</span><span class="linebreak"></span>
<span class="line">absumptus Cannis stabat Servilius ore.</span><span class="linebreak"></span>
<span class="line">appellare viros erat ardor et addere verba,</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>sed raptabat amor priscos cognoscere manes.</span><span class="linebreak"></span></p>
<p class="lineGroup">
<span class="line indent1">Nunc meritum saeva Brutum immortale seeuri</span><span class="linebreak"></span>
<span class="line">nomen, nunc superos aequantem laude Camillum,</span><span class="linebreak"></span>
<span class="line">nunc auro Curium non umquam cernit amicum.</span><span class="linebreak"></span>
<span class="line">ora Sibylla docet venientum et nomina pandit.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>“hic fraudes pacis Pyrrhumque a limine portae</span><span class="linebreak"></span>
<span class="line">reiecit, visus orbus; tulit ille ruentem</span><span class="linebreak"></span>
<span class="line">Thybridis in ripas regem solusque revulso</span><span class="linebreak"></span>
<span class="line">pone ferox ponte exclusit redeuntia regna.</span><span class="linebreak"></span>
<span class="line">si tibi dulce virum, primo qui foedera bello</span><span class="linebreak"></span>
</p></section><notes></notes></section>