<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">telaque corporaque et non fausto Marte cruentas</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>iniecere manus. sic densae caedis acervo,</span><span class="linebreak"></span>
<span class="line">ceu tumulo, texere virum. tum, strage per undas,</span><span class="linebreak"></span>
<span class="line">per silvas sparsa perque altam sanguine vallem,</span><span class="linebreak"></span>
<span class="line">in medias fratre invectus comitante catervas</span><span class="linebreak"></span>
<span class="line">caesorum iuvenum Poenus: “quae vulnera cernis!</span><span class="linebreak"></span>
<span class="line">quas mortes!” inquit. “premit omnis dextera</span><span class="linebreak"></span>
<span class="line indent2"><span class="br"></span><span class="lineNumber">670</span><span class="br"></span>ferrum,</span><span class="linebreak"></span>
<span class="line">armatusque iacet servans certamina miles.</span><span class="linebreak"></span>
<span class="line">hos, en, hos obitus nostrae spectate cohortes!</span><span class="linebreak"></span>
<span class="line">fronte minae durant, et stant in vultibus irae.</span><span class="linebreak"></span>
<span class="line">et vereor, ne, quae tanta creat indole tellus</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>magnanimos fecunda viros, huic fata dicarint</span><span class="linebreak"></span>
<span class="line">imperium, atque ipsis devincat cladibus orbem.”</span><span class="linebreak"></span></p>
<p class="lineGroup"><span class="line indent1">Sic fatus cessit nocti; finemque dedere</span><span class="linebreak"></span>
<span class="line">caedibus infusae, subducto sole, tenebrae.</span><span class="linebreak"></span></p>
</section><notes></notes></section>