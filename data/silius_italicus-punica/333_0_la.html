<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">per mediam propere trepidantum interritus urbem</span><span class="linebreak"></span>
<span class="line">egit equum adversaque evasit ad agmina porta.</span><span class="linebreak"></span></p>
<p class="lineGroup"><span class="line indent1">Hinc ardore pari nisuque incurrere muris</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>ignescunt animi penetrataque tecta subire.</span><span class="linebreak"></span>
<span class="line">tela simul flammaeque micant. tunc saxeus imber</span><span class="linebreak"></span>
<span class="line">ingruit, et summis ascendunt turribus hastae.</span><span class="linebreak"></span>
<span class="line">nec pronum audendi virtute excellere cuiquam;</span><span class="linebreak"></span>
<span class="line">aequarunt irae dextras. Dictaea per auras</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>tranat et in medium perlabitur urbis harundo.</span><span class="linebreak"></span>
<span class="line">laetatur non hortandi, non plura monendi</span><span class="linebreak"></span>
<span class="line">Fulvius esse locum: rapiunt sibi quisque laborem.</span><span class="linebreak"></span>
<span class="line">quos ubi tam erectos animi videt, et super esse</span><span class="linebreak"></span>
<span class="line">factorum sibi quemque ducem, ruit impete vasto</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>ad portam magnaeque optat discrimina famae.</span><span class="linebreak"></span></p>
<p class="lineGroup"><span class="line indent1">Tres claustra aequaevo servabant corpore fratres,</span><span class="linebreak"></span>
<span class="line">quis delecta manus centeni cuique ferebant</span><span class="linebreak"></span>
<span class="line">excubias unaque locum statione tenebant.</span><span class="linebreak"></span>
<span class="line">forma ex his Numitor, cursu plantaque volucri</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>praestabat Laurens, membrorum mole Taburnus.</span><span class="linebreak"></span>
<span class="line">sed non una viris tela: hic mirabilis arcu,</span><span class="linebreak"></span>
<span class="line">ille hastam quatere ac medicatae cuspidis ictu</span><span class="linebreak"></span>
<span class="line">proelia moliri et nudo non credere ferro,</span><span class="linebreak"></span>
<span class="line">tertius aptabat flammis ac sulphure taedas.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>qualis Atlantiaco memoratur litore quondam</span><span class="linebreak"></span>
<span class="line">monstrum Geryones immane tricorporis irae,</span><span class="linebreak"></span>
<span class="line">cui tres in pugna dextrae varia arma gerebant:</span><span class="linebreak"></span>
<span class="line">una ignes saevos, ast altera pone sagittas</span><span class="linebreak"></span>
<span class="line">fundebat, validam torquebat tertia cornum;</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>atque uno diversa dabat tria vulnera nisu.</span><span class="linebreak"></span>
<span class="line">hos ubi non aequis variantes proelia consul</span><span class="linebreak"></span>
</p></section><notes></notes></section>