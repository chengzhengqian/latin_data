<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et reputans annos cognato sanguine turba.</span><span class="linebreak"></span>
<span class="line">si gentem petat infaustam, inter busta suorum</span><span class="linebreak"></span>
<span class="line">decertandum hosti, qui fregerit arma duorum,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>qui consulta ducum ac flagret meliore Gradivo.</span><span class="linebreak"></span>
<span class="line">nec promptum teneris immania bella lacertis</span><span class="linebreak"></span>
<span class="line">moliri regimenque rudi deposcere in aevo.</span><span class="linebreak"></span></p>
<p class="lineGroup"><span class="line indent1">Has, lauri residens iuvenis viridante sub umbra,</span><span class="linebreak"></span>
<span class="line">aedibus extremis volvebat pectore curas,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>cum subito assistunt, dextra laevaque per auras</span><span class="linebreak"></span>
<span class="line">allapsae, haud paulum mortali maior imago,</span><span class="linebreak"></span>
<span class="line">hinc Virtus, illinc virtuti inimica Voluptas.</span><span class="linebreak"></span>
<span class="line">altera Achaemenium spirabat vertice odorem,</span><span class="linebreak"></span>
<span class="line">ambrosias diffusa comas et veste refulgens,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ostrum qua fulvo Tyrium suffuderat auro;</span><span class="linebreak"></span>
<span class="line">fronte decor quaesitus acu, lascivaque crebras</span><span class="linebreak"></span>
<span class="line">ancipiti motu iaciebant lumina flammas.</span><span class="linebreak"></span>
<span class="line">alterius dispar habitus: frons hirta nec umquam</span><span class="linebreak"></span>
<span class="line">composita mutata coma; stans vultus, et ore</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>incessuque viro propior laetique pudoris,</span><span class="linebreak"></span>
<span class="line">celsa humeros niveae fulgebat stamine pallae.</span><span class="linebreak"></span></p>
<p class="lineGroup"><span class="line indent1">Occupat inde prior, promissis fisa, Voluptas:</span><span class="linebreak"></span>
<span class="line">â€œquis furor hic, non digne puer, consumere bello</span><span class="linebreak"></span>
<span class="line">florem aevi? Cannaene tibi graviorque palude</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Maeonius Stygia lacus excessere Padusque?</span><span class="linebreak"></span>
<span class="line">quem tandem ad finem bellando fata lacesses?</span><span class="linebreak"></span>
<span class="line">tune etiam tentare paras Atlantica regna</span><span class="linebreak"></span>
</p></section><notes></notes></section>