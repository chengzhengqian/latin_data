<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">exitium, hinc rupes, hinc undae claustra premebant.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>at cura umbroso servabat vertice montis</span><span class="linebreak"></span>
<span class="line">hostilem ingressum, refugos habitura sub ictu.</span><span class="linebreak"></span>
<span class="line">haud secus ac vitreas sollers piscator ad undas,</span><span class="linebreak"></span>
<span class="line">ore levem patulo texens de vimine nassam,</span><span class="linebreak"></span>
<span class="line">cautius interiora ligat mediamque per alvum,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sensim fastigans, compressa cacumina nectit</span><span class="linebreak"></span>
<span class="line">ac fraude artati remeare foraminis arcet</span><span class="linebreak"></span>
<span class="line">introitu facilem, quem traxit ab aequore, piscem.</span><span class="linebreak"></span></p>
<p class="lineGroup"><span class="line indent1">Ocius interea propelli signa iubebat</span><span class="linebreak"></span>
<span class="line">excussus consul fatorum turbine mentem,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>donec flammiferum tollentes aequore currum</span><span class="linebreak"></span>
<span class="line">solis equi sparsere diem. iamque, orbe renato,</span><span class="linebreak"></span>
<span class="line">diluerat nebulas Titan, sensimque fluebat</span><span class="linebreak"></span>
<span class="line">caligo in terras nitido resoluta sereno.</span><span class="linebreak"></span>
<span class="line">tunc ales, priscum populis de more Latinis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>auspicium, cum bella parant mentesque deorum</span><span class="linebreak"></span>
<span class="line">explorant super eventu, ceu praescia luctus,</span><span class="linebreak"></span>
<span class="line">damnavit vesci planctuque alimenta refugit.</span><span class="linebreak"></span>
<span class="line">nec rauco taurus cessavit flebile ad aras</span><span class="linebreak"></span>
<span class="line">immugire sono, pressamque ad colla bipennem</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>incerta cervice ferens, altaria liquit.</span><span class="linebreak"></span>
<span class="line">signa etiam affusa certant dum vellere mole,</span><span class="linebreak"></span>
<span class="line">taeter humo lacera nitentum erupit in ora</span><span class="linebreak"></span>
<span class="line">exultans cruor, et caedis documenta futurae</span><span class="linebreak"></span>
<span class="line">ipsa parens miseris gremio dedit atra cruento;</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ac super haec divum genitor, terrasque fretumque</span><span class="linebreak"></span>
</p></section><notes></notes></section>