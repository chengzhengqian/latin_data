<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">“Claudius huc,” inquit—praestabat Claudius arte</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>bellandi et merita mille inter proelia fama—</span><span class="linebreak"></span>
<span class="line">“huc,” inquit, “solum, si qua est fiducia dextrae,</span><span class="linebreak"></span>
<span class="line">det sese campo atque ineat certamina mecum.”</span><span class="linebreak"></span></p>
<p class="lineGroup"><span class="line indent1">Una mora Aeneadae, postquam vox attigit aures,</span><span class="linebreak"></span>
<span class="line">dum daret auspicium iusque in certamina ductor:</span><span class="linebreak"></span>
<span class="line">praevetitum namque et capital, committere Martem</span><span class="linebreak"></span>
<span class="line"><span class="br"></span><span class="lineNumber">156</span><span class="br"></span>sponte viris. erumpit ovans, ut Fulvius arma</span><span class="linebreak"></span>
<span class="line">imperio solvit, patulumque invectus in aequor</span><span class="linebreak"></span>
<span class="line">erigit undantem glomerato pulvere nubem.</span><span class="linebreak"></span>
<span class="line">indignatus opem ammenti socioque iuvare</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>expulsum nodo iaculum atque accersere vires</span><span class="linebreak"></span>
<span class="line">Taurea vibrabat nudis conatibus hastam.</span><span class="linebreak"></span>
<span class="line">inde furens ira telum contorquet in auras.</span><span class="linebreak"></span>
<span class="line">at non idem animus Rutulo; speculatur et omni</span><span class="linebreak"></span>
<span class="line"><span class="br"></span><span class="lineNumber">164</span><span class="br"></span>corpore perlustrat, qua sit certissima ferro</span><span class="linebreak"></span>
<span class="line">in vulnus via. nunc vibrat, nunc comprimit hastam</span><span class="linebreak"></span>
<span class="line">mentiturque minas; mediam tunc transiit ictu</span><span class="linebreak"></span>
<span class="line">parmam, sed grato fraudata est sanguine cuspis.</span><span class="linebreak"></span>
<span class="line">tum strictum propere vagina detegit ensem.</span><span class="linebreak"></span>
<span class="line">et iam ferrata rapiebat calce volantem</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>Taurea cornipedem, fugiens minitantia fata.</span><span class="linebreak"></span>
<span class="line">at Rutulus levior cedentis prendere terga</span><span class="linebreak"></span>
<span class="line">iam profugo rapidus fusis instabat habenis.</span><span class="linebreak"></span>
<span class="line">utque metus victum, sic ira et gloria portis</span><span class="linebreak"></span>
<span class="line">victorem immisit meritique cupido cruoris.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>ac dum vix oculis, vix credunt mentibus hostem</span><span class="linebreak"></span>
<span class="line">confisum nullo comitante irrumpere tectis,</span><span class="linebreak"></span>
</p></section><notes></notes></section>