<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Hannibalis prolem discors antiquitus Hannon.</span><span class="linebreak"></span>
<span class="line">sed propior metus armati ductoris ab ira</span><span class="linebreak"></span>
<span class="line">et magna ante oculos stabat genitoris imago.</span><span class="linebreak"></span></p>
<p class="lineGroup"><span class="line indent1">Asperat haec, foedata genas lacerataque crines,</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>atque urbem complet maesti clamoris Imilce,</span><span class="linebreak"></span>
<span class="line">Edonis ut Pangaea super trieteride mota</span><span class="linebreak"></span>
<span class="line">it iuga et inclusum suspirat pectore Bacchum.</span><span class="linebreak"></span>
<span class="line">ergo inter Tyrias, facibus ceu subdita, matres</span><span class="linebreak"></span>
<span class="line">clamat: â€œio coniux, quocumque in cardine mundi</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>bella moves, huc signa refer. violentior hic est,</span><span class="linebreak"></span>
<span class="line">hic hostis propior. tu nunc fortasse sub ipsis</span><span class="linebreak"></span>
<span class="line">urbis Dardaniae muris vibrantia tela</span><span class="linebreak"></span>
<span class="line">excipis intrepidus clipeo saevamque coruscans</span><span class="linebreak"></span>
<span class="line">lampada Tarpeis infers incendia tectis.</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>interea tibi prima domus atque unica proles</span><span class="linebreak"></span>
<span class="line">heu gremio in patriae Stygias raptatur ad aras!</span><span class="linebreak"></span>
<span class="line">i nunc, Ausonios ferro populare penates</span><span class="linebreak"></span>
<span class="line">et vetitas molire vias; i, pacta resigna,</span><span class="linebreak"></span>
<span class="line">per cunctos iurata deos! sic praemia reddit</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>Carthago et tales iam nunc tibi solvit honores!</span><span class="linebreak"></span>
<span class="line">quae porro haec pietas, delubra aspergere tabo?</span><span class="linebreak"></span>
<span class="line">heu primae scelerum causae mortalibus aegris,</span><span class="linebreak"></span>
<span class="line">naturam nescire deum! iusta ite precari</span><span class="linebreak"></span>
<span class="line">ture pio caedumque feros avertite ritus.</span><span class="linebreak"></span>
<span class="line">mite et cognatum est homini deus. hactenus, oro,</span><span class="linebreak"></span>
<span class="line"><span class="br"></span><span class="lineNumber">796</span><span class="br"></span>sit satis ante aras caesos vidisse iuvencos;</span><span class="linebreak"></span>
<span class="line">aut si velle nefas superos fixumque sedetque,</span><span class="linebreak"></span>
</p></section><notes></notes></section>