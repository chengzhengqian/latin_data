<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">290</span><span class="br"></span>ac tellure premens, aget aegrum nocte dieque</span><span class="linebreak"></span>
<span class="line">despecta ac violata Fides.‚Äù adit omnia iamque</span><span class="linebreak"></span>
<span class="line">concilia ac mensas contingit et, abdita nube,</span><span class="linebreak"></span>
<span class="line">accumbitque toris epulaturque improba Erinys.</span><span class="linebreak"></span>
<span class="line">ipsa etiam Stygio spumantia pocula tabo</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>porrigit et large poenas letumque ministrat.</span><span class="linebreak"></span>
<span class="line">Virrius interea, dum dat penetrare medullas</span><span class="linebreak"></span>
<span class="line">exitio, ascenditque pyram atque amplexibus haeret</span><span class="linebreak"></span>
<span class="line">iungentum fata et subici iubet ocius ignes.</span><span class="linebreak"></span></p>
<p class="lineGroup"><span class="line indent1">Stringebant tenebrae metas, victorque ruebat.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>iamque superstantem muro sociosque Milonem</span><span class="linebreak"></span>
<span class="line">voce attollentem pubes Campana videbat.</span><span class="linebreak"></span>
<span class="line">pandunt attoniti portas trepidoque capessunt</span><span class="linebreak"></span>
<span class="line">castra inimica gradu, quis leto avertere poenas</span><span class="linebreak"></span>
<span class="line">defuerant animi. patet urbs, confessa furorem,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>et reserat Tyrio maculatas hospite sedes.</span><span class="linebreak"></span>
<span class="line">matronae puerique ruunt maestumque senatus</span><span class="linebreak"></span>
<span class="line">concilium nullique hominum lacrimabile vulgus.</span><span class="linebreak"></span>
<span class="line">stabant innixi pilis exercitus omnis</span><span class="linebreak"></span>
<span class="line">spectabantque viros, et laeta et tristia ferre</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>indociles, nunc propexis in pectora barbis</span><span class="linebreak"></span>
<span class="line">verrere humum, nunc foedantes in pulvere crinem</span><span class="linebreak"></span>
<span class="line">canentem et turpi lacrima precibusque pudendis</span><span class="linebreak"></span>
<span class="line">femineum tenues ululatum fundere in auras.</span><span class="linebreak"></span></p>
<p class="lineGroup"><span class="line indent1">Atque ea dum miles miratur inertia facta</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>expectatque ferox sternendi moenia signum,</span><span class="linebreak"></span>
<span class="line">ecce repens tacito percurrit pectora sensu</span><span class="linebreak"></span>
<span class="line">religio et saevas componit numine mentes,</span><span class="linebreak"></span>
</p></section><notes></notes></section>