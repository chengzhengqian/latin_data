<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quam deceat pretiumque operis sit tradere famae.</span><span class="linebreak"></span>
<span class="line"><span class="br"></span><span class="lineNumber">46</span><span class="br"></span>Cantaber ingenti membrorum mole timeri</span><span class="linebreak"></span>
<span class="line">vel nudus telis poterat Larus. hic fera gentis</span><span class="linebreak"></span>
<span class="line">more securigera miscebat proelia dextra.</span><span class="linebreak"></span>
<span class="line">et, quamquam fundi se circum pulsa videret</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>agmina, deleta gentilis pube catervae,</span><span class="linebreak"></span>
<span class="line">caesorum implebat solus loca; seu foret hostis</span><span class="linebreak"></span>
<span class="line">comminus, expleri gaudebat vulnere frontis</span><span class="linebreak"></span>
<span class="line">adversae; seu laeva acies in bella vocaret,</span><span class="linebreak"></span>
<span class="line">obliquo telum reflexum Marte rotabat.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>at, cum pone ferox aversi in terga veniret</span><span class="linebreak"></span>
<span class="line">victor, nil trepidans retro iactare bipennem</span><span class="linebreak"></span>
<span class="line">callebat, nulla belli non parte timendus.</span><span class="linebreak"></span>
<span class="line">huic ducis invicti germanus turbine vasto</span><span class="linebreak"></span>
<span class="line">Scipio contorquens hastam, cudone comantes</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>disiecit crines; namque altius acta cucurrit</span><span class="linebreak"></span>
<span class="line">cuspis, et elata procul est eiecta securi.</span><span class="linebreak"></span>
<span class="line">at iuvenis, cui telum ingens accesserat ira,</span><span class="linebreak"></span>
<span class="line">barbaricam assiliens magno clamore bipennem</span><span class="linebreak"></span>
<span class="line">incutit. intremuere acies, sonuitque per auras</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>pondere belligero pulsati tegminis umbo.</span><span class="linebreak"></span>
<span class="line">haud impune quidem; remeans nam dextera ab ictu</span><span class="linebreak"></span>
<span class="line">decisa est gladio ac dilecto immortua telo.</span><span class="linebreak"></span>
<span class="line">qui postquam murus miseris ruit, agmina concors</span><span class="linebreak"></span>
<span class="line">avertit fuga confestim dispersa per agros.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>nec pugnae species sed poenae tristis imago</span><span class="linebreak"></span>
<span class="line">illa erat, hinc tantum caedentum atque inde ruentum.</span><span class="linebreak"></span>
<span class="line">per medios Hannon, palmas post terga revinctus,</span><span class="linebreak"></span>
<span class="line">ecce trahebatur lucemque (heu dulcia caeli</span><span class="linebreak"></span>
<span class="line"></span><span class="linebreak"></span></p></section><notes></notes></section>