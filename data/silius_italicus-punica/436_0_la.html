<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">525</span><span class="br"></span>intonsasque comas viridi redimita corona</span><span class="linebreak"></span>
<span class="line">bina tulit patrio quatiens hastilia ferro.</span><span class="linebreak"></span></p>
<p class="lineGroup">
<span class="line indent1">Hinc graviora virum certamina, comminus ensis</span><span class="linebreak"></span>
<span class="line">destrictus bellique feri simulacra cientur.</span><span class="linebreak"></span>
<span class="line">nec, quos culpa tulit, quos crimine noxia vita,</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>sed virtus animusque ferox ad laudis amorem,</span><span class="linebreak"></span>
<span class="line">hi crevere pares ferro; spectacula digna</span><span class="linebreak"></span>
<span class="line">Martigena vulgo suetique laboris imago.</span><span class="linebreak"></span>
<span class="line">hos inter gemini (quid iam non regibus ausum?</span><span class="linebreak"></span>
<span class="line">aut quod iam regni restat scelus?) impia circo</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>innumero fratres, cavea damnante furorem,</span><span class="linebreak"></span>
<span class="line">pro sceptro armatis inierunt proelia dextris.</span><span class="linebreak"></span>
<span class="line">is genti mos dirus erat; patriumque petebant</span><span class="linebreak"></span>
<span class="line">orbati solium lucis discrimine fratres.</span><span class="linebreak"></span>
<span class="line">concurrere animis, quantis confligere par est</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>quos regni furor exagitat; multoque cruore</span><span class="linebreak"></span>
<span class="line">exsatiata simul portantes corda sub umbras</span><span class="linebreak"></span>
<span class="line">occubuere. pari nisu per pectora adactus</span><span class="linebreak"></span>
<span class="line">intima descendit mucro; superaddita saevis</span><span class="linebreak"></span>
<span class="line">ultima vulneribus verba; et, convicia volvens,</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>dirus in invitas effugit spiritus auras.</span><span class="linebreak"></span>
<span class="line">nec manes pacem passi; nam corpora iunctus</span><span class="linebreak"></span>
<span class="line">una cum raperet flamma rogus, impius ignis</span><span class="linebreak"></span>
<span class="line">dissiluit, cineresque simul iacuisse negarunt.</span><span class="linebreak"></span>
<span class="line">cetera distincto donata est munere turba,</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>ut virtus et dextra fuit. duxere iuvencos,</span><span class="linebreak"></span>
<span class="line">impressis dociles terram proscindere aratris;</span><span class="linebreak"></span>
<span class="line">duxere assuetos lustra exagitare ferarum</span><span class="linebreak"></span>
</p></section><notes></notes></section>