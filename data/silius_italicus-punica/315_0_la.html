<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">exequiae tantum famam nomenque volentem</span><span class="linebreak"></span>
<span class="line"><span class="br"></span><span class="lineNumber">474</span><span class="br"></span>mitificae mentis tenuerunt funere laeto.</span><span class="linebreak"></span>
<span class="line">namque per insidias, infandum, et ab hospite caesus,</span><span class="linebreak"></span>
<span class="line">colloquium et promissa petit dum perfida gentis</span><span class="linebreak"></span>
<span class="line">Lucanae, Gracchus, caeco circumdatus astu,</span><span class="linebreak"></span>
<span class="line">occiderat, laudemque Libys rapiebat humandi.</span><span class="linebreak"></span></p>
<p class="lineGroup">
<span class="line indent1">Sed non, ut scitum celerare ad moenia Poenum,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>adstabat res ulla loco: iam consul uterque</span><span class="linebreak"></span>
<span class="line">praecipites aderant; Nola vis omnis, et Arpis</span><span class="linebreak"></span>
<span class="line">aevi floridior Fabius rapida arma ferebat;</span><span class="linebreak"></span>
<span class="line">hinc Nero et hinc volucris Silanus nocte dieque</span><span class="linebreak"></span>
<span class="line">impellebat agens properata ad bella cohortes.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>undique conveniunt, pariterque opponere cunctos</span><span class="linebreak"></span>
<span class="line">uni ductores iuveni placet, arduus ipse</span><span class="linebreak"></span>
<span class="line">Tifata insidit, propior qua moenibus instat</span><span class="linebreak"></span>
<span class="line">collis, et e tumulis subiectam despicit urbem.</span><span class="linebreak"></span>
<span class="line">verum ubi tot sese circumfundentibus armis</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>vallatas socium portas unaque negari</span><span class="linebreak"></span>
<span class="line">intravisse sibi Capuaeque erumpere cernit,</span><span class="linebreak"></span>
<span class="line">anxius eventus, nunc ferro frangere coetum</span><span class="linebreak"></span>
<span class="line">obstantum meditatur, init nunc avia coepto</span><span class="linebreak"></span>
<span class="line">consilia atque astu quaerit tot milia portis</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>abstrahere artatis cinctosque resolvere muros.</span><span class="linebreak"></span>
<span class="line">sic igitur secum curasque ita corde fatigat:</span><span class="linebreak"></span>
<span class="line">â€œquo, mens aegra, vocas? rursusne pericula sumam,</span><span class="linebreak"></span>
<span class="line">non aequus regione loci? Capuaque vidente</span><span class="linebreak"></span>
<span class="line">terga dabo? an, residens vicini vertice montis,</span><span class="linebreak"></span>
</p></section><notes></notes></section>