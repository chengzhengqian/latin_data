<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">pro praeda fuit, et sese contenta nec ullo</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>sanguine pollutis plausit Victoria pennis.</span><span class="linebreak"></span>
<span class="line">tu quoque ductoris lacrimas, memorande, tulisti,</span><span class="linebreak"></span>
<span class="line">defensor patriae, meditantem in pulvere formas</span><span class="linebreak"></span>
<span class="line">nec turbatum animi tanta feriente ruina.</span><span class="linebreak"></span></p>
<p class="lineGroup"><span class="line indent1">Ast reliquum vulgus, resoluta in gaudia mente,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>certarunt victi victoribus. aemulus ipse</span><span class="linebreak"></span>
<span class="line">ingenii superum, servando condidit urbem.</span><span class="linebreak"></span>
<span class="line">ergo exstat saeclis stabitque insigne tropaeum</span><span class="linebreak"></span>
<span class="line">et dabit antiquos ductorum noscere mores.</span><span class="linebreak"></span></p>
<p class="lineGroup"><span class="line indent1">Felices populi, si, quondam ut bella solebant,</span><span class="linebreak"></span>
<span class="line">nunc quoque inexhaustas pax nostra relinqueret urbes!</span><span class="linebreak"></span>
<span class="line"><span class="br"></span><span class="lineNumber">686</span><span class="br"></span>at, ni cura viri, qui nunc dedit otia mundo,</span><span class="linebreak"></span>
<span class="line">effrenum arceret populandi cuncta furorem,</span><span class="linebreak"></span>
<span class="line">nudassent avidae terrasque fretumque rapinae.</span><span class="linebreak"></span>
</p>
</section><notes></notes></section>