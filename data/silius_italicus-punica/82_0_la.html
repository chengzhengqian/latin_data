<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quaeque riget, medius cum sol accendit Olympum,</span><span class="linebreak"></span>
<span class="line">atque eadem rursum nocturnis fervet in umbris.</span><span class="linebreak"></span>
<span class="line">tum loca plena deo, dites sine vomere glebas</span><span class="linebreak"></span>
<span class="line">ostentat senior laetaque ita mente profatur:</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>‘has umbras nemorum et connexa cacumina caelo</span><span class="linebreak"></span>
<span class="line">calcatosque Iovi lucos prece, Bostar, adora.</span><span class="linebreak"></span>
<span class="line">nam cui dona Iovis non divulgata per orbem,</span><span class="linebreak"></span>
<span class="line">in gremio Thebes geminas sedisse columbas?</span><span class="linebreak"></span>
<span class="line">quarum, Chaonias pennis quae contigit oras,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>implet fatidico Dodonida murmure quercum.</span><span class="linebreak"></span>
<span class="line">at quae, Carpathium super aequor vecta, per auras</span><span class="linebreak"></span>
<span class="line">in Libyen piceis<a class="footnoteLink" href="#note_LCL277_164_1" id="target_note_LCL277_164_1"><sup>1</sup></a> tranavit concolor alis,</span><span class="linebreak"></span>
<span class="line">hanc sedem templo Cythereïa condidit ales;</span><span class="linebreak"></span>
<span class="line">hic, ubi nunc aram lucosque videtis opacos,</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>ductore electo gregis, admirabile dictu,</span><span class="linebreak"></span>
<span class="line">lanigeri capitis media inter cornua perstans,</span><span class="linebreak"></span>
<span class="line">Marmaricis ales populis responsa canebat.</span><span class="linebreak"></span>
<span class="line">mox subitum nemus atque annoso robore lucus</span><span class="linebreak"></span>
<span class="line">exiluit; qualesque premunt nunc sidera quercus,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>a prima venere die; prisco inde pavore</span><span class="linebreak"></span>
<span class="line">arbor numen habet coliturque tepentibus aris.’</span><span class="linebreak"></span>
<span class="line">dumque ea miramur, subito stridore tremendum</span><span class="linebreak"></span>
<span class="line">impulsae patuere fores, maiorque repente</span><span class="linebreak"></span>
<span class="line">lux oculos ferit. ante aras stat veste sacerdos</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>effulgens nivea, et populi concurrere certant.</span><span class="linebreak"></span>
<span class="line">inde ubi mandatas effudi pectore voces,</span><span class="linebreak"></span>
<span class="line">ecce intrat subitus vatem deus. alta sonoro,</span><span class="linebreak"></span>
<span class="line">collisis trabibus, volvuntur murmura luco,</span><span class="linebreak"></span>
</p></section><notes><section class="footnotes"><ul><li class="note" id="note_LCL277_164_1"><a class="footnoteCrossrefLink" href="#target_note_LCL277_164_1" title="Click to highlight in text"><sup class="lineRef">1</sup>piceis: niveis <span class="italic">edd.</span></a></li><script type="text/javascript">document.getElementById('note_LCL277_164_1').style.display = "none";</script></ul></section></notes></section>