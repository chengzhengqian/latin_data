<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et dat terga celer ficta formidine ductor.</span><span class="linebreak"></span>
<span class="line">haud secus ac stabulis procurans otia pastor</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>in foveam parco tectam velamine frondis</span><span class="linebreak"></span>
<span class="line">ducit nocte lupos positae balatibus agnae.</span><span class="linebreak"></span>
<span class="line">abripuit traxitque virum fax mentis honestae</span><span class="linebreak"></span>
<span class="line">gloria et incerti fallax fiducia Martis.</span><span class="linebreak"></span>
<span class="line">non socios comitumve manus, non arma sequentum</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>respicere, insano pugnae tendebat amore</span><span class="linebreak"></span>
<span class="line">iam solus, nubes subito cum densa Laconum</span><span class="linebreak"></span>
<span class="line">saxosis latebris intento ad proelia circum</span><span class="linebreak"></span>
<span class="line">funditur, et pone insurgit vis saeva virorum.</span><span class="linebreak"></span>
<span class="line">o diram Latio lucem fastisque notandam!</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>dedecus o, Gradive, tuum! tibi dextera et urbi</span><span class="linebreak"></span>
<span class="line">nata tuae tristi damnatur sorte catenae.</span><span class="linebreak"></span>
<span class="line">haud umquam absistam gemitu. te, Regule, vidit</span><span class="linebreak"></span>
<span class="line">Sidonius carcer! tuque huic sat magna triumpho</span><span class="linebreak"></span>
<span class="line">visa es, Carthago, superis! quae poena sequetur</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>digna satis tali pollutos Marte Laconas?</span><span class="linebreak"></span></p>
<p class="lineGroup"><span class="line indent1">â€œAt nova Elissaei iurato foedera patres</span><span class="linebreak"></span>
<span class="line">consultant mandare duci pacisque sequestrem</span><span class="linebreak"></span>
<span class="line">mittere, poscentes vinctam inter proelia pubem</span><span class="linebreak"></span>
<span class="line">captivamque manum ductore rependere nostro.</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>nec mora, iam stabat primis in litoris undis</span><span class="linebreak"></span>
<span class="line">navali propulsa ratis, iam nautica pubes</span><span class="linebreak"></span>
<span class="line">aut silvis stringunt remos, aut abiete secta</span><span class="linebreak"></span>
<span class="line">transtra novant; his intortas aptare rudentes,</span><span class="linebreak"></span>
<span class="line">his studium erecto componere carbasa malo.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>unca locant prora curvati pondera ferri.</span><span class="linebreak"></span>
<span class="line">ante omnes doctus pelagi rectorque carinae</span><span class="linebreak"></span>
</p></section><notes></notes></section>