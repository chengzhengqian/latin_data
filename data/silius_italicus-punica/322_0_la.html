<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">intorquens nubem, cunctantem et vana minantem</span><span class="linebreak"></span>
<span class="line">circumagit castrisque ducem succedere cogit.</span><span class="linebreak"></span></p>
<p class="lineGroup"><span class="line indent1">Verum ubi depositis saepsit sese aggere telis,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>laeta serenati facies aperitur Olympi,</span><span class="linebreak"></span>
<span class="line">nullaque tam mitem credas habuisse Tonantem</span><span class="linebreak"></span>
<span class="line">fulmina, nec placido commota tonitrua caelo.</span><span class="linebreak"></span>
<span class="line">durat et affirmans non ultra spondet in ipsos</span><span class="linebreak"></span>
<span class="line">venturam caeli rabiem, modo patria virtus</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>in dextras redeat, nec Romam exscindere Poeni</span><span class="linebreak"></span>
<span class="line">credant esse nefas. ubi nam tunc fulmina tandem</span><span class="linebreak"></span>
<span class="line">invicti latuisse Iovis, cum sterneret ensis</span><span class="linebreak"></span>
<span class="line">Aetolos campos? ubi, cum Tyrrhena natarent</span><span class="linebreak"></span>
<span class="line">stagna cruore virum?” pugnat pro moenibus,” in-</span><span class="linebreak"></span>
<span class="line indent2">quit,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>“si rector superum tot iactis culmine telis,</span><span class="linebreak"></span>
<span class="line">inter tot motus cur me contra arma ferentem</span><span class="linebreak"></span>
<span class="line">afflixisse piget? ventis hiemique fugaces</span><span class="linebreak"></span>
<span class="line">terga damus? remeet, quaeso, mens illa vigorque,</span><span class="linebreak"></span>
<span class="line">qua vobis, cum pacta patrum, cum foedera obessent,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>integrare acies placitum.” sic pectora flammat,</span><span class="linebreak"></span>
<span class="line">donec equum Titan spumantia frena resolvit.</span><span class="linebreak"></span>
<span class="line">nec nox composuit curas, somnusve frementem</span><span class="linebreak"></span>
<span class="line">ausus adire virum, et redeunt cum luce furores.</span><span class="linebreak"></span>
<span class="line">rursus in arma vocat trepidos clipeoque tremendum</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>increpat atque armis imitatur murmura caeli.</span><span class="linebreak"></span></p>
<p class="lineGroup"><span class="line indent1">Ut vero accepit tantum confidere divis</span><span class="linebreak"></span>
<span class="line">Ausonios patres, surnmissaque Baetis ad oras</span><span class="linebreak"></span>
<span class="line">auxilia, et noctu progressum moenibus agmen,</span><span class="linebreak"></span>
</p></section><notes></notes></section>