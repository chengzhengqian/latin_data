<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">gens hominum? letique metu decora alta relinquam?</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quantum etenim distant a morte silentia vitae!</span><span class="linebreak"></span>
<span class="line">nec tamen incautos laudum exhorresce furores;</span><span class="linebreak"></span>
<span class="line">et nobis est lucis honos, gaudetque senecta</span><span class="linebreak"></span>
<span class="line">gloria, cum longo titulis celebratur in aevo.</span><span class="linebreak"></span>
<span class="line">te quoque magna manent suscepti praemia belli;</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>dent modo se superi, Thybris tibi serviet omnis</span><span class="linebreak"></span>
<span class="line">Iliacaeque nurus et dives Dardanus auri.”</span><span class="linebreak"></span>
<span class="line">dumque ea permixtis inter se fletibus orant,</span><span class="linebreak"></span>
<span class="line">confisus pelago celsa de puppe magister</span><span class="linebreak"></span>
<span class="line">cunctantem ciet. abripitur divulsa marito.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>haerent intenti vultus et litora servant,</span><span class="linebreak"></span>
<span class="line">donec, iter liquidum volucri rapiente carina,</span><span class="linebreak"></span>
<span class="line">consumpsit visus pontus, tellusque recessit.</span><span class="linebreak"></span></p>
<p class="lineGroup"><span class="line indent1">At Poenus belli curis avertere amorem</span><span class="linebreak"></span>
<span class="line">apparat et repetit properato moenia gressu.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>quae dum perlustrat crebroque obit omnia visu,</span><span class="linebreak"></span>
<span class="line">tandem sollicito cessit vis dura labori,</span><span class="linebreak"></span>
<span class="line">belligeramque datur somno componere mentem.</span><span class="linebreak"></span></p>
<p class="lineGroup"><span class="line indent1">Tum pater omnipotens, gentem exercere periclis</span><span class="linebreak"></span>
<span class="line">Dardaniam et fama saevorum tollere ad astra</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>bellorum meditans priscosque referre labores,</span><span class="linebreak"></span>
<span class="line">praecipitat consulta viri segnemque quietem</span><span class="linebreak"></span>
<span class="line">terret et immissa rumpit formidine somnos.</span><span class="linebreak"></span>
<span class="line">iamque per humentem noctis Cyllenius umbram</span><span class="linebreak"></span>
<span class="line">aligero lapsu portabat iussa parentis.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>nec mora: mulcentem securo membra sopore</span><span class="linebreak"></span>
<span class="line">aggreditur iuvenem ac monitis incessit amaris:</span><span class="linebreak"></span>
<span class="line">“turpe duci totam somno consumere noctem,</span><span class="linebreak"></span>
<span class="line">o rector Libyae: vigili stant bella magistro.</span><span class="linebreak"></span>
</p></section><notes></notes></section>