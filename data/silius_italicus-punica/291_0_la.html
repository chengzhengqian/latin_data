<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">iam, quae Peliaca formabat rupe canendo</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>heroum mentes et magni pectora Achillis,</span><span class="linebreak"></span>
<span class="line">Centauro dilecta chelys, compesceret iras,</span><span class="linebreak"></span>
<span class="line"><span class="br"></span><span class="lineNumber">452</span><span class="br"></span>percussa fide, vel pelagi vel tristis Averni.</span><span class="linebreak"></span>
<span class="line"><span class="br"></span><span class="lineNumber">459</span><span class="br"></span>sed, quos pulsabat Riphaeum ad Strymona, nervi,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>auditus superis, auditus manibus Orpheus,</span><span class="linebreak"></span>
<span class="line">emerito fulgent clara inter sidera caelo.</span><span class="linebreak"></span>
<span class="line">hunc etiam mater, tota comitante sororum</span><span class="linebreak"></span>
<span class="line">Aonidum turba, mater mirata canentem.</span><span class="linebreak"></span>
<span class="line">non illo Pangaea iuga aut Mavortius Haemus,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>non illo modulante sonos stetit ultima Thrace;</span><span class="linebreak"></span>
<span class="line">cum silvis venere ferae, cum montibus amnes,</span><span class="linebreak"></span>
<span class="line">immemor et dulcis nidi positoque volatu</span><span class="linebreak"></span>
<span class="line">non mota volucris captiva pependit in aethra.</span><span class="linebreak"></span>
<span class="line">quin etiam, Pagasaea ratis cum caerula, nondum</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>cognita terrenae, pontumque intrare negaret,</span><span class="linebreak"></span>
<span class="line">ad puppim sacrae, cithara eliciente, carinae</span><span class="linebreak"></span>
<span class="line">adductum cantu venit mare, pallida regna</span><span class="linebreak"></span>
<span class="line">Bistonius vates flammisque Acheronta sonantem</span><span class="linebreak"></span>
<span class="line">placavit plectro et fixit revolubile saxum.</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>o dirae Ciconum matres Geticique furores</span><span class="linebreak"></span>
<span class="line">et damnata deis Rhodope! tulit ora revulsa</span><span class="linebreak"></span>
<span class="line">In pontum, ripis utraque sequentibus, Hebrus.</span><span class="linebreak"></span>
<span class="line">tum quoque, cum rapidi caput a cervice recisum</span><span class="linebreak"></span>
<span class="line">portarent fluctus, subito emicuere per undas</span><span class="linebreak"></span>
<span class="line">ad murmur cete toto exultantia ponto.‚Äù</span><span class="linebreak"></span>
</p></section><notes></notes></section>