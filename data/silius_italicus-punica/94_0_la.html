<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">longa cruor sparso linquit vestigia campo,</span><span class="linebreak"></span>
<span class="line">et tremulos cuspis ductus in pulvere signat.</span><span class="linebreak"></span>
<span class="line">laudabat leti iuvenem egregiosque parabat</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>ulcisci consul manes, cum dira per aures</span><span class="linebreak"></span>
<span class="line">vox venit, et Crixum ferri clamoribus audit,</span><span class="linebreak"></span>
<span class="line">haud notum vultu. surgit violentior ira</span><span class="linebreak"></span>
<span class="line">comminus atque oculos optato in corpore figit.</span><span class="linebreak"></span>
<span class="line">tum, stimulans grato plausae cervicis honore,</span><span class="linebreak"></span>
<span class="line">cornipedem alloquitur: “vulgum Martemque mino-</span><span class="linebreak"></span>
<span class="line indent2"><span class="br"></span><span class="lineNumber">265</span><span class="br"></span>rem</span><span class="linebreak"></span>
<span class="line">mox, Gargane; vocant superi ad maiora. videsne,</span><span class="linebreak"></span>
<span class="line">quantus eat Crixus? iam nunc tibi praemia pono</span><span class="linebreak"></span>
<span class="line">illum Sidonio fulgentem ardore tapeta,</span><span class="linebreak"></span>
<span class="line">barbaricum decus, et fulvis donabere frenis.”</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>sic fatus, magno Crixum clamore ciebat</span><span class="linebreak"></span>
<span class="line">in pugnam ac vacuo poscebat proelia campo.</span><span class="linebreak"></span>
<span class="line">nec detractantem par ira accenderat hostem.</span><span class="linebreak"></span>
<span class="line">ut iussae cessere retro spatiumque dederunt</span><span class="linebreak"></span>
<span class="line">hinc atque hinc alae, medio stetit aequore pugna.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>quantus Phlegraeis Telluris alumnus in arvis</span><span class="linebreak"></span>
<span class="line">movit signa Mimas caelumque exterruit armis,</span><span class="linebreak"></span>
<span class="line">tantus semifero Crixus sub pectore murmur</span><span class="linebreak"></span>
<span class="line">torquet et horrisonis ululatibus erigit iras:</span><span class="linebreak"></span>
<span class="line">“nemone incensae captaeque superfuit urbi,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>ut tibi, quas Brenni populus ferremus in arma,</span><span class="linebreak"></span>
<span class="line">narraret, dextras? disce en nunc,” inquit et una</span><span class="linebreak"></span>
<span class="line">contorquet nodis et obusto robore diram</span><span class="linebreak"></span>
<span class="line">vel portas quassare trabem. sonat illa tremendum</span><span class="linebreak"></span>
<span class="line">ac, nimio iactu servasse improvida campi</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>distantis spatium, propiorem transvolat hostem.</span><span class="linebreak"></span>
</p></section><notes></notes></section>