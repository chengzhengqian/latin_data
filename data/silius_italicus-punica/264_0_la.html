<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">hic Galba, hic Piso et, leto non dignus inerti,</span><span class="linebreak"></span>
<span class="line">Curio deflentur, gravis illic Scaevola bello.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>hos passim; at Pauli pariter ceu dira parentis</span><span class="linebreak"></span>
<span class="line">fata gemunt: ut verba mali praenuntia numquam</span><span class="linebreak"></span>
<span class="line">cessarit canere et Varronis sistere mentem,</span><span class="linebreak"></span>
<span class="line">utque diem hunc totiens nequiquam averterit urbi,</span><span class="linebreak"></span>
<span class="line">atque idem quantus dextra. sed cura futuri</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>quos premit, aut fossas instant praeducere muris,</span><span class="linebreak"></span>
<span class="line">aut portarum aditus, ut rerum est copia, firmant.</span><span class="linebreak"></span>
<span class="line">quaque patet campus planis ingressibus hostis,</span><span class="linebreak"></span>
<span class="line">cervorum ambustis imitantur cornua ramis,</span><span class="linebreak"></span>
<span class="line">et stilus occulitur, caecum in vestigia telum.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">415</span><span class="br"></span>Ecce, super clades et non medicabile vulnus,</span><span class="linebreak"></span>
<span class="line">reliquias belli atque imperdita corpora Poenis</span><span class="linebreak"></span>
<span class="line">impia formido ac maior iactabat Erinnys.</span><span class="linebreak"></span>
<span class="line">trans aequor Tyrios enses atque arma parabant</span><span class="linebreak"></span>
<span class="line">Punica et Hannibalem mutato evadere caelo.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>dux erat exilii non laetus<a class="footnoteLink" href="#note_LCL278_80_1" id="target_note_LCL278_80_1"><sup>1</sup></a> Marte Metellus,</span><span class="linebreak"></span>
<span class="line">sed stirpe haud parvi cognominis. is mala bello</span><span class="linebreak"></span>
<span class="line">pectora degeneremque manum ad deformia agebat</span><span class="linebreak"></span>
<span class="line">consulta atque alio positas spectabat in orbe,</span><span class="linebreak"></span>
<span class="line">quis sese occulerent, terras, quo nomina nulla</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Poenorum, aut patriae penetraret fama relictae.</span><span class="linebreak"></span></p>
<p class="lineGroup">
<span class="line indent1">Quae postquam accepit flammata Scipio mente,</span><span class="linebreak"></span>
<span class="line">quantus Sidonium contra, fera proelia miscens,</span><span class="linebreak"></span>
<span class="line">ductorem stetit in campis, rapit ocius ensem,</span><span class="linebreak"></span>
<span class="line">atque, ubi turpe malum Latioque extrema coquebant</span><span class="linebreak"></span>
</p></section><notes><section class="footnotes"><ul><li class="note" id="note_LCL278_80_1"><a class="footnoteCrossrefLink" href="#target_note_LCL278_80_1" title="Click to highlight in text"><sup class="lineRef">1</sup>exilii non laetus <span class="italic">Summers</span>: exilio collectis <span class="italic">Bauer.</span></a></li><script type="text/javascript">document.getElementById('note_LCL278_80_1').style.display = "none";</script></ul></section></notes></section>