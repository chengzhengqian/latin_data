<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">desertam ductore ratem. bonus ille per artem</span><span class="linebreak"></span>
<span class="line">crudo luctari pelago atque exire procellas.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>idem, quid Boreas, quid vellet crastinus Auster,</span><span class="linebreak"></span>
<span class="line">anteibat; nec pervigilem tu fallere vultum,</span><span class="linebreak"></span>
<span class="line">obscuro quamvis cursu, Cynosura, valeres.</span><span class="linebreak"></span>
<span class="line">is, postquam adversis nullus modus: “accipe nostrum,</span><span class="linebreak"></span>
<span class="line">Hammon, sanguinem,” ait,” spectator cladis iniquae.”</span><span class="linebreak"></span>
<span class="line">atque, acto in pectus gladio, dextra inde cruorem</span><span class="linebreak"></span>
<span class="line"><span class="br"></span><span class="lineNumber">461</span><span class="br"></span>excipit et large sacra inter cornua fundit.</span><span class="linebreak"></span></p>
<p class="lineGroup"><span class="line indent1">Hos inter Daphnis, deductum ab origine nomen</span><span class="linebreak"></span>
<span class="line">antiqua, fuit infelix, cui linquere saltus</span><span class="linebreak"></span>
<span class="line">et mutare casas infido marmore visum.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>at princeps generis quanto maiora paravit</span><span class="linebreak"></span>
<span class="line">intra pastorem sibi nomina! Daphnin amarunt</span><span class="linebreak"></span>
<span class="line">Sicelides Musae; dexter donavit avena</span><span class="linebreak"></span>
<span class="line">Phoebus Castalia et iussit, proiectus in herba</span><span class="linebreak"></span>
<span class="line">si quando caneret, laetos per prata, per arva</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>ad Daphnin properare greges rivosque silere.</span><span class="linebreak"></span>
<span class="line">ille ubi, septena modulatus harundine carmen,</span><span class="linebreak"></span>
<span class="line">mulcebat silvas, non umquam tempore eodem</span><span class="linebreak"></span>
<span class="line">Siren assuetos effudit in aequore cantus;</span><span class="linebreak"></span>
<span class="line">Scyllaei tacuere canes; stetit atra Charybdis;</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>et laetus scopulis audivit iubila Cyclops.</span><span class="linebreak"></span>
<span class="line">progeniem hauserunt et nomen amabile flammae.</span><span class="linebreak"></span></p>
<p class="lineGroup"><span class="line indent1">Innatat ecce super transtris fumantibus asper</span><span class="linebreak"></span>
<span class="line">Ornytos ac longam sibimet facit aequore mortem,</span><span class="linebreak"></span>
<span class="line">qualis Oïliades, fulmen iaculante Minerva,</span><span class="linebreak"></span>
</p></section><notes></notes></section>