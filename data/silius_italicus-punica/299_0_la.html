<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">40</span><span class="br"></span>pulsavit quatiens obstructas ariete portas.</span><span class="linebreak"></span>
<span class="line">stabat Cannarum Graia ad munimina victor</span><span class="linebreak"></span>
<span class="line">nequiquam et cautae mentis consulta probabat</span><span class="linebreak"></span>
<span class="line">eventu, qui post Dauni stagnantia regna</span><span class="linebreak"></span>
<span class="line">sanguine Tarpeias ire abstinuisset ad arces.</span><span class="linebreak"></span>
<span class="line">“en, qui nos segnes et nescire addere cursum</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>factis iactastis, quod vobis scandere nuper</span><span class="linebreak"></span>
<span class="line">non acie ex ipsa concessum moenia Romae,</span><span class="linebreak"></span>
<span class="line">intrate atque epulas promissas sede Tonantis</span><span class="linebreak"></span>
<span class="line">his, quae Graia manus defendit, reddite tectis.”</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>talia iactabat famaeque pudore futurae,</span><span class="linebreak"></span>
<span class="line">irritus incepti prima si absisteret urbe,</span><span class="linebreak"></span>
<span class="line">audebat cuncta atque acuebat fraudibus enses.</span><span class="linebreak"></span>
<span class="line">sed subitae muris flammae totoque fluebant</span><span class="linebreak"></span>
<span class="line">aggeris anfractu tela improvisa per auras.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>haud secus, occuluit saxi quo vertice fetus</span><span class="linebreak"></span>
<span class="line">ales fulva Iovis, tacito si ad culmina nisu</span><span class="linebreak"></span>
<span class="line">evasit serpens terretque propinquus hiatu,</span><span class="linebreak"></span>
<span class="line">ilia, hostem rostro atque assuetis fulmina ferre</span><span class="linebreak"></span>
<span class="line">unguibus incessens, nidi circumvolat orbem.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">60</span><span class="br"></span>Tandem ad vicinos Cumarum vertere portus</span><span class="linebreak"></span>
<span class="line">defessum subiit varioque lacessere motu</span><span class="linebreak"></span>
<span class="line">fortunam et famae turbando obstare sinistrae.</span><span class="linebreak"></span>
<span class="line">sed custos urbi Gracchus, tutela vel ipsis</span><span class="linebreak"></span>
<span class="line">certior, arcebat muris iterumque sedere</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>portis atque aditus iterum sperare vetabat.</span><span class="linebreak"></span>
<span class="line">lustrat inops animi rimaturque omnia circum</span><span class="linebreak"></span>
</p></section><notes></notes></section>