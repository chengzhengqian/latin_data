<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">coeptoque avertit suprema in fata ruentem.</span><span class="linebreak"></span>
<span class="line">sistere perculsos ille et revocare laborat:</span><span class="linebreak"></span>
<span class="line">“talesne e gremio Capuae tectisque sinistris</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>egredimur? state, o miseri, quis gloria summa</span><span class="linebreak"></span>
<span class="line">dedecori est. nil vos hodie, mihi credite, terga</span><span class="linebreak"></span>
<span class="line">vertentes fidum expectat: meruistis, ut omnis</span><span class="linebreak"></span>
<span class="line">ingruat Ausonia, et saevo Mavorte parastis,</span><span class="linebreak"></span>
<span class="line">ne qua spes fusos pacis vitaeque maneret.”</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>vincebat clamore tubas vocisque vigore</span><span class="linebreak"></span>
<span class="line">quamvis obstructas saevus penetrabat in aures.</span><span class="linebreak"></span></p>
<p class="lineGroup">
<span class="line indent1">Polydamanteis iuvenis Pedianus in armis</span><span class="linebreak"></span>
<span class="line">bella agitabat atrox Troianaque semina et ortus</span><span class="linebreak"></span>
<span class="line">atque Antenorea sese de stirpe ferebat,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>haud levior generis fama sacroque Timavo</span><span class="linebreak"></span>
<span class="line">gloria et Euganeis dilectum nomen in oris.</span><span class="linebreak"></span>
<span class="line">huic pater Eridanus Venetaeque ex ordine gentes</span><span class="linebreak"></span>
<span class="line">atque Apono gaudens populus, seu bella cieret</span><span class="linebreak"></span>
<span class="line">seu Musas placidus doctaeque silentia vitae</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>mallet et Aonio plectro mulcere labores,</span><span class="linebreak"></span>
<span class="line">non ullum dixere parem; nec notior alter</span><span class="linebreak"></span>
<span class="line">Gradivo iuvenis, nec Phoebo notior alter.</span><span class="linebreak"></span>
<span class="line">qui postquam, effusis urgens vestigia frenis</span><span class="linebreak"></span>
<span class="line">Poenorum, iuxta galeam atque insigne perempti</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>agnovit spolium Pauli (puer illa gerebat,</span><span class="linebreak"></span>
<span class="line">non parvo laetus ductoris munere, Cinyps,</span><span class="linebreak"></span>
<span class="line">dilectus Poeno Cinyps, quo gratior ora</span><span class="linebreak"></span>
<span class="line">non fuit ac nulla nituit plus fronte decoris;</span><span class="linebreak"></span>
<span class="line">quale micat semperque novum est quod Tiburis aura</span><span class="linebreak"></span>
</p></section><notes></notes></section>