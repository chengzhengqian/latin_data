<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">anguibus, aut quantus Lernae lassavit in undis</span><span class="linebreak"></span>
<span class="line">Amphitryoniaden serpens, qualisque comantes</span><span class="linebreak"></span>
<span class="line">auro servavit ramos Iunonius anguis:</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>tantus disiecta tellure sub astra coruscum</span><span class="linebreak"></span>
<span class="line">extulit assurgens caput atque in nubila primam</span><span class="linebreak"></span>
<span class="line">dispersit saniem et caelum foedavit hiatu.</span><span class="linebreak"></span>
<span class="line">diffugimus tenuemque metu conamur anheli</span><span class="linebreak"></span>
<span class="line">tollere clamorem frustra; nam sibila totum</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>implebant nemus. ac subita formidine caecus</span><span class="linebreak"></span>
<span class="line">et facti damnandus Avens (sed fata trahebant)</span><span class="linebreak"></span>
<span class="line">antiquae quercus ingenti robore sese</span><span class="linebreak"></span>
<span class="line">occulit, infandum si posset fallere monstrum.</span><span class="linebreak"></span>
<span class="line">vix egomet credo; spiris ingentibus altae</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>arboris abstraxit molem penitusque revulsam</span><span class="linebreak"></span>
<span class="line">evertit fundo et radicibus eruit imis.</span><span class="linebreak"></span>
<span class="line">tum trepidum ac socios extrema voce cientem</span><span class="linebreak"></span>
<span class="line">corripit atque haustu sorbens et faucibus atris</span><span class="linebreak"></span>
<span class="line">(vidi respiciens) obscaena condidit alvo.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>infelix fluvio sese et torrentibus undis</span><span class="linebreak"></span>
<span class="line">crediderat celerique fuga iam nabat Aquinus.</span><span class="linebreak"></span>
<span class="line">hunc medio invasit fluctu ripaeque relatos</span><span class="linebreak"></span>
<span class="line">(heu genus infandum leti) depascitur artus.</span><span class="linebreak"></span></p>
<p class="lineGroup"><span class="line indent1">â€œSic dirum nobis et lamentabile monstrum</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>effugisse datur. quantum mens aegra sinebat,</span><span class="linebreak"></span>
<span class="line">appropero gressum et ductori singula pando.</span><span class="linebreak"></span>
<span class="line">ingemuit, casus iuvenum miseratus acerbos.</span><span class="linebreak"></span>
<span class="line">utque erat in pugnas et Martem et proelia et hostem</span><span class="linebreak"></span>
<span class="line">igneus et magna audendi flagrabat amore,</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>ocius arma rapi et spectatum Marte sub omni</span><span class="linebreak"></span>
</p></section><notes></notes></section>