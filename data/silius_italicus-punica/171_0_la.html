<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">70</span><span class="br"></span>“nequicquam nostras, demens,” ait, “elicis iras</span><span class="linebreak"></span>
<span class="line">et captiva paras moriendo evadere vincla.</span><span class="linebreak"></span>
<span class="line">vivendum est. arta serventur colla catena.”</span><span class="linebreak"></span>
<span class="line">haec iuvenis, divisque tumens ausisque secundis.</span><span class="linebreak"></span></p>
<p class="lineGroup"><span class="line indent1">At patres Latiasque nurus raptabat ad aras</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>cura deum. maesto suffusae lumina vultu</span><span class="linebreak"></span>
<span class="line">femineus matres graditur chorus; ordine longo</span><span class="linebreak"></span>
<span class="line">Iunoni pallam conceptaque vota dicabant:</span><span class="linebreak"></span>
<span class="line">“huc ades, o regina deum, gens casta precamur</span><span class="linebreak"></span>
<span class="line">et ferimus, digno quaecumque est nomine, turba</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Ausonidum pulchrumque et, acu et subtemine fulvo</span><span class="linebreak"></span>
<span class="line">quod nostrae nevere manus, venerabile donum.</span><span class="linebreak"></span>
<span class="line">ac dum decrescit matrum metus, hoc tibi, diva,</span><span class="linebreak"></span>
<span class="line">interea velamen erit. si pellere nostris</span><span class="linebreak"></span>
<span class="line">Marmaricam terris nubem dabis, omnis in auro</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>pressa tibi varia fulgebit gemma corona.”</span><span class="linebreak"></span>
<span class="line">necnon et proprio venerantur Pallada dono</span><span class="linebreak"></span>
<span class="line">Phoebumque armigerumque deum primamque</span><span class="linebreak"></span>
<span class="line indent2">Dionen.</span><span class="linebreak"></span>
<span class="line">tanta adeo, cum res trepidae, reverentia divum</span><span class="linebreak"></span>
<span class="line">nascitur; at rarae fumant felicibus arae.</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>Dum Roma antiquos templis indicit honores,</span><span class="linebreak"></span>
<span class="line">iam Fabius, tacito procedens agmine et arte</span><span class="linebreak"></span>
<span class="line">bellandi lento similis, praecluserat omnes</span><span class="linebreak"></span>
<span class="line">Fortunaeque hostique vias. discedere signis</span><span class="linebreak"></span>
<span class="line">haud licitum, summumque decus, quo tollis ad astra</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>imperii, Romane, caput, parere docebat.</span><span class="linebreak"></span>
<span class="line">verum ubi prima satis conspecta in montibus altis</span><span class="linebreak"></span>
<span class="line">signa procul, fulsitque novis exercitus armis,</span><span class="linebreak"></span>
<span class="line">arrectae spes Sidonii, fervetque secundis</span><span class="linebreak"></span>
<span class="line">fortunae iuvenis. vincendi sola videtur,</span><span class="linebreak"></span>
<span class="line">quod nondum steterint acies, mora: “Pergite,”</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>clamat,</span><span class="linebreak"></span>
</p></section><notes></notes></section>