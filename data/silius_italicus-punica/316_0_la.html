<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">500</span><span class="br"></span>exscindi ante oculos patiar socialia tecta?</span><span class="linebreak"></span>
<span class="line">non ita me experti Fabius Fabiique magister</span><span class="linebreak"></span>
<span class="line">turbatum, Hesperio cum clausos milite colles</span><span class="linebreak"></span>
<span class="line">evasi victor sparsosque per arva iuvencos</span><span class="linebreak"></span>
<span class="line">iactare accensis stimulavi cornibus ignes.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>haud dum omnes abiere doli: defendere nobis</span><span class="linebreak"></span>
<span class="line">si Capuam ereptum est, dabitur circumdare Romam.”</span><span class="linebreak"></span></p>
<p class="lineGroup">
<span class="line indent1">Haec postquam placita, et tenuit sententia mentem,</span><span class="linebreak"></span>
<span class="line">non expectato Titan dum gurgite lucem</span><span class="linebreak"></span>
<span class="line">spirantes proferret equos, impellit in agmen</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>voce manuque viros et coepta immania pandit:</span><span class="linebreak"></span>
<span class="line">“perge, age, vince omnem, miles, virtute laborem</span><span class="linebreak"></span>
<span class="line">et, quantum humani possunt se tendere passus,</span><span class="linebreak"></span>
<span class="line">arduus accelera. Romam petis. hoc iter Alpes,</span><span class="linebreak"></span>
<span class="line">hoc Cannae stravere tibi. eia, incute muris</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>umbonem Iliacis Capuaeque repende ruinas;</span><span class="linebreak"></span>
<span class="line">quam tanti fuerit cadere, ut Palatia cernas</span><span class="linebreak"></span>
<span class="line">et demigrantem Tarpeia sede Tonantem.”</span><span class="linebreak"></span></p>
<p class="lineGroup">
<span class="line indent1">Instincti glomerant gressus. Roma auribus haeret,</span><span class="linebreak"></span>
<span class="line">Roma oculis; creduntque ducis sollertibus actis</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>aptius id coeptum, quam si duxisset ab ipso</span><span class="linebreak"></span>
<span class="line">fatali Aeneadis campo. Vulturna citata</span><span class="linebreak"></span>
<span class="line">tramittunt alno vada postremique relinquunt</span><span class="linebreak"></span>
<span class="line">tardandis Italis corruptas igne carinas.</span><span class="linebreak"></span>
<span class="line">tum Sidicina legunt pernicibus arva maniplis</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>Threiciamque Calen, vestras a nomine nati,</span><span class="linebreak"></span>
</p></section><notes></notes></section>