<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">servabam vultus ducis ac prodentia sensum</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>lumina et obtutu perstabam intentus eodem.</span><span class="linebreak"></span>
<span class="line">si qua fides, unum, puer, inter mille labores,</span><span class="linebreak"></span>
<span class="line">unum etiam in patria saevaque in Agenoris urbe</span><span class="linebreak"></span>
<span class="line">atque unum vidi poenae quoque tempore vultum.</span><span class="linebreak"></span>
<span class="line">obvia captivo cunctis simul urbibus ibat</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>Ausonia, et, campum turba vincente, propinqui</span><span class="linebreak"></span>
<span class="line">implentur colles; strepit altis Albula ripis.</span><span class="linebreak"></span>
<span class="line">ipsi Poenorum proceres immitia corda</span><span class="linebreak"></span>
<span class="line">ad patrios certant cultus revocare, togaeque</span><span class="linebreak"></span>
<span class="line">addebatur honos. stetit, illacrimante senatu</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>et matrum turba iuvenumque dolore profuso,</span><span class="linebreak"></span>
<span class="line">inter tot gemitus immobilis; aggere consul</span><span class="linebreak"></span>
<span class="line">tendebat dextram et patria vestigia primus</span><span class="linebreak"></span>
<span class="line">ponentem terra occursu celebrabat amico.</span><span class="linebreak"></span>
<span class="line">collegit gressum; monitusque recedere consul</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>nec summum violare decus; cingente superba</span><span class="linebreak"></span>
<span class="line">Poenorum turba captivoque agmine saeptus</span><span class="linebreak"></span>
<span class="line">ibat et invidiam caelo divisque ferebat.</span><span class="linebreak"></span></p>
<p class="lineGroup"><span class="line indent1">â€œEcce trahens geminum natorum Marcia pignus,</span><span class="linebreak"></span>
<span class="line">infelix nimia magni virtute mariti,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>squalentem crinem et tristis lacerabat amictus.</span><span class="linebreak"></span>
<span class="line">(agnoscisne diem? an teneris non haesit in annis?)</span><span class="linebreak"></span>
<span class="line">atque ea, postquam habitu iuxta et velamine Poeno</span><span class="linebreak"></span>
<span class="line">deformem aspexit, fusis ululatibus aegra</span><span class="linebreak"></span>
<span class="line">labitur, et gelidos mortis color occupat artus.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>si qua deis pietas, tales, Carthago, videre</span><span class="linebreak"></span>
<span class="line">dent tibi Sidonias matres. me voce quieta</span><span class="linebreak"></span>
</p></section><notes></notes></section>