<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et rapit infidum victor caput. agmina fuso</span><span class="linebreak"></span>
<span class="line">sternuntur duce, non ultra fidentia Marti.</span><span class="linebreak"></span></p>
<p class="lineGroup">
<span class="line indent1">Iamque diem solisque vias nox abstulit atra,</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>cum vires parco victu somnoque reducunt;</span><span class="linebreak"></span>
<span class="line">ac, nondum remeante die, victricia signa,</span><span class="linebreak"></span>
<span class="line">qua ventum, referunt clausis formidine castris.</span><span class="linebreak"></span>
<span class="line">tum Nero, procera sublimia cuspide portans</span><span class="linebreak"></span>
<span class="line">ora ducis caesi: “Cannas pensavimus,” inquit,</span><span class="linebreak"></span>
<span class="line">“Hannibal, et Trebiam et Thrasymenni litora tecum</span><span class="linebreak"></span>
<span class="line"><span class="br"></span><span class="lineNumber">816</span><span class="br"></span>fraterno capite. i, duplica nunc perfida bella</span><span class="linebreak"></span>
<span class="line">et geminas accerse acies. haec praemia restant,</span><span class="linebreak"></span>
<span class="line">qui tua tramissis optarint Alpibus arma.”</span><span class="linebreak"></span>
<span class="line">compressit lacrimas Poenus minuitque ferendo</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>constanter mala et inferias in tempore dignas</span><span class="linebreak"></span>
<span class="line">missurum fratri clauso commurmurat ore.</span><span class="linebreak"></span>
<span class="line">tum, castris procul amotis, adversa quiete</span><span class="linebreak"></span>
<span class="line">dissimulans, dubia exclusit certamina Martis.</span><span class="linebreak"></span>
</p>
</section><notes></notes></section>