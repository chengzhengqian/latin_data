<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ne Romam et vetitos cupiat nunc visere muros,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>quos intrare dabit numquam regnator Olympi.”</span><span class="linebreak"></span></p>
<p class="lineGroup">
<span class="line indent1">Imperium celer exsequitur curvoque volucris</span><span class="linebreak"></span>
<span class="line">per tenebras portat medicata papavera cornu.</span><span class="linebreak"></span>
<span class="line">ast ubi, per tacitum allapsus, tentoria prima</span><span class="linebreak"></span>
<span class="line">Barcaei petiit iuvenis, quatit inde soporas</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>devexo capiti pennas oculisque quietem</span><span class="linebreak"></span>
<span class="line">irrorat, tangens Lethaea tempora virga.</span><span class="linebreak"></span>
<span class="line">exercent rabidam truculenta insomnia mentem:</span><span class="linebreak"></span>
<span class="line">iamque videbatur multo sibi milite Thybrim</span><span class="linebreak"></span>
<span class="line">cingere et insultans astare ad moenia Romae.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>ipse refulgebat Tarpeiae culmine rupis,</span><span class="linebreak"></span>
<span class="line">elata torquens flagrantia fulmina dextra,</span><span class="linebreak"></span>
<span class="line">Iupiter, et lati fumabant sulphure campi,</span><span class="linebreak"></span>
<span class="line">ac gelidis Anien trepidabat caerulus undis;</span><span class="linebreak"></span>
<span class="line">et densi ante oculos iterumque iterumque tremendum</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>vibrabant ignes. tunc vox effusa per auras:</span><span class="linebreak"></span>
<span class="line">“sat magna, o iuvenis, prensa est tibi gloria Cannis.</span><span class="linebreak"></span>
<span class="line">siste gradum; nec enim sacris irrumpere muris,</span><span class="linebreak"></span>
<span class="line">Poene, magis dabitur, nostrum quam scandere</span><span class="linebreak"></span></p>
<p class="lineGroup">
<span class="line indent1">caelum.”</span><span class="linebreak"></span>
<span class="line">attonitum visis maioraque bella paventem</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>post confecta Sopor Iunonia iussa relinquit;</span><span class="linebreak"></span>
<span class="line">nec lux terribili purgavit imagine mentem.</span><span class="linebreak"></span></p>
<p class="lineGroup">
<span class="line indent1">Quos inter motus somni vanosque tumultus</span><span class="linebreak"></span>
<span class="line">dedita per noctem reliquo cum milite castra</span><span class="linebreak"></span>
<span class="line">nuntiat et praedam pleno trahit agmine Mago.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>huic ductor laetas Tarpeio vertice mensas</span><span class="linebreak"></span>
<span class="line">spondenti, cum quinta diem nox orbe tulisset,</span><span class="linebreak"></span>
</p></section><notes></notes></section>