<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">“en, qui res Libycas inceptaque tanta retardet,</span><span class="linebreak"></span>
<span class="line">Romani Murrus belli mora! foedera, faxo</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>iam noscas, quid vana queant et vester Hiberus.</span><span class="linebreak"></span>
<span class="line">fer tecum castamque fidem servataque iura,</span><span class="linebreak"></span>
<span class="line">deceptos mihi linque deos.” cui talia Murrus:</span><span class="linebreak"></span>
<span class="line">“exoptatus ades: mens olim proelia poscit</span><span class="linebreak"></span>
<span class="line">speque tui flagrat capitis; fer debita fraudum</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>praemia et Italiam tellure inquire sub ima.</span><span class="linebreak"></span>
<span class="line">longum in Dardanios fines iter atque nivalem</span><span class="linebreak"></span>
<span class="line">Pyrenen Alpesque tibi mea dextera donat.”</span><span class="linebreak"></span></p>
<p class="lineGroup"><span class="line indent1">Haec inter cernens subeuntem comminus hostem</span><span class="linebreak"></span>
<span class="line">praeruptumque loci fidum sibi, corripit ingens</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>aggere convulso saxum et nitentis in ora</span><span class="linebreak"></span>
<span class="line">devolvit, pronoque silex ruit incitus ictu.</span><span class="linebreak"></span>
<span class="line">subsedit duro concussus fragmine muri.</span><span class="linebreak"></span>
<span class="line">tum pudor accendit mentem, nec conscia fallit</span><span class="linebreak"></span>
<span class="line">virtus pressa loco; frendens luctatur et aegro</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>scandit in adversum per saxa vetantia nisu.</span><span class="linebreak"></span>
<span class="line">sed postquam propior vicino lumine fulsit</span><span class="linebreak"></span>
<span class="line">et tota se mole tulit, velut incita clausum</span><span class="linebreak"></span>
<span class="line">agmina Poenorum cingant et cuncta paventem</span><span class="linebreak"></span>
<span class="line">castra premant, lato Murrus caligat in hoste.</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>mille simul dextrae densusque micare videtur</span><span class="linebreak"></span>
<span class="line">ensis, et innumerae nutare in casside cristae.</span><span class="linebreak"></span>
<span class="line">conclamant utrimque acies, ceu tota Saguntos</span><span class="linebreak"></span>
<span class="line">igne micet; trahit instanti languentia leto</span><span class="linebreak"></span>
</p></section><notes></notes></section>