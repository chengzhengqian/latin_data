<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Haec ubi detonuit, celsas e litore puppes</span><span class="linebreak"></span>
<span class="line">propellit multumque gemens movet aequore classem.</span><span class="linebreak"></span>
<span class="line">non terga est ausus cedentum invadere quisquam,</span><span class="linebreak"></span>
<span class="line">non revocare virum; cunctis praestare videntur,</span><span class="linebreak"></span>
<span class="line">quod sponte abscedat, superi, tandemque resolvat</span><span class="linebreak"></span>
<span class="line"><span class="br"></span><span class="lineNumber">206</span><span class="br"></span>Ausoniam. ventos optant, et litora ab hoste</span><span class="linebreak"></span>
<span class="line">nuda videre sat est. ceu flamina comprimit Auster</span><span class="linebreak"></span>
<span class="line">cum fera et abscedens reddit mare, navita parco</span><span class="linebreak"></span>
<span class="line">interea voto non auras poscit arnicas,</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>contentus caruisse Noto, pacemque quietam</span><span class="linebreak"></span>
<span class="line">pro facili cursu reputat satis, omnis in altum</span><span class="linebreak"></span>
<span class="line">Sidonius visus converterat undique miles;</span><span class="linebreak"></span>
<span class="line">ductor defixos Itala tellure tenebat</span><span class="linebreak"></span>
<span class="line">intentus vultus, manantesque ora rigabant</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>per taciturn lacrimae, et suspiria crebra ciebat,</span><span class="linebreak"></span>
<span class="line">haud secus ac patriam pulsus dulcesque penates</span><span class="linebreak"></span>
<span class="line">linqueret et tristes exul traheretur in oras.</span><span class="linebreak"></span></p>
<p class="lineGroup">
<span class="line indent1">Ut vero affusis puppes procedere ventis,</span><span class="linebreak"></span>
<span class="line"><span class="br"></span><span class="lineNumber">219</span><span class="br"></span>et sensim coepere procul subsidere montes,</span><span class="linebreak"></span>
<span class="line">nullaque iam Hesperia et nusquam iam Daunia tellus,</span><span class="linebreak"></span>
<span class="line">haec secum infrendens: â€œmentisne ego compos et</span><span class="linebreak"></span>
<span class="line indent2">hoc nunc</span><span class="linebreak"></span>
<span class="line">indignus reditu, qui memet finibus umquam</span><span class="linebreak"></span>
<span class="line">amorim Ausoniae? flagrasset subdita taedis</span><span class="linebreak"></span>
<span class="line">Carthago, et potius cecidisset nomen Elissae.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>quid? tunc sat compos, qui non ardentia tela</span><span class="linebreak"></span>
<span class="line">a Cannis in templa tuli Tarpeia Iovemque</span><span class="linebreak"></span>
<span class="line">detraxi solio? sparsissem incendia montes</span><span class="linebreak"></span>
<span class="line">per septem bello vacuos gentique superbae</span><span class="linebreak"></span>
<span class="line">Iliacum exitium et proavorum fata dedissem.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>cur porro haec angant? nunc, nunc invadere ferro</span><span class="linebreak"></span>
</p></section><notes></notes></section>