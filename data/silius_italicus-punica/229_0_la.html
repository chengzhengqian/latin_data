<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">in terga haud frustra iaculum; Tyriamque sequentum</span><span class="linebreak"></span>
<span class="line">Satricus esse manum et Sidonia vulnera credens,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>auctorem caeci trepidus circumspicit ictus.</span><span class="linebreak"></span>
</p>
<p class="lineGroup">
<span class="line indent1">Verum ubi victorem iuvenili robore cursus</span><span class="linebreak"></span>
<span class="line">attulit, et notis fulsit lux tristis ab armis,</span><span class="linebreak"></span>
<span class="line">fraternusque procul, luna prodente, retexit</span><span class="linebreak"></span>
<span class="line">ante oculos sese et radiavit comminus umbo,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>exclamat iuvenis, subita flammatus ab ira:</span><span class="linebreak"></span>
<span class="line">“non sim equidem Sulmone satus tua, Satrice, proles</span><span class="linebreak"></span>
<span class="line">nec frater, Mancine, tuus fatearque nepotem</span><span class="linebreak"></span>
<span class="line">Pergameo indignum Solimo, si evadere detur</span><span class="linebreak"></span>
<span class="line">huic nostras impune manus. tu nobile gestes</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>germani spolium ante oculos referasque superba,</span><span class="linebreak"></span>
<span class="line">me spirante, domus Pelignae perfidus arma?</span><span class="linebreak"></span>
<span class="line">haec tibi, cara parens Acca, ad solacia luctus</span><span class="linebreak"></span>
<span class="line">dona feram, nati ut figas aeterna sepulcro.”</span><span class="linebreak"></span>
<span class="line">talia vociferans stricto mucrone ruebat.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">120</span><span class="br"></span>Ast illi iam tela manu iamque arma fluebant,</span><span class="linebreak"></span>
<span class="line">audita patria natisque et coniuge et armis,</span><span class="linebreak"></span>
<span class="line">ac membra et sensus gelidus stupefecerat horror.</span><span class="linebreak"></span>
<span class="line">tum vox semanimi miseranda effunditur ore:</span><span class="linebreak"></span>
<span class="line">“parce, precor, dextrae, non ut mihi vita supersit,</span><span class="linebreak"></span>
<span class="line">(quippe nefas hac velle frui) sed sanguine nostro</span><span class="linebreak"></span>
<span class="line"><span class="br"></span><span class="lineNumber">126</span><span class="br"></span>ne damnes, o nate, manus. Carthaginis ille</span><span class="linebreak"></span>
<span class="line">captivus, patrias nunc primum advectus in oras,</span><span class="linebreak"></span>
<span class="line">ille ego sum Satricus, Solimi genus, haud tua, nate,</span><span class="linebreak"></span>
<span class="line">fraus ulla est: iaceres in me cum fervidus hastam,</span><span class="linebreak"></span>
</p></section><notes></notes></section>