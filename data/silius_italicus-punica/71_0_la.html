<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et Venerem occultam genitali concipit aura.</span><span class="linebreak"></span>
<span class="line">sed non multa dies generi, properatque senectus,</span><span class="linebreak"></span>
<span class="line">septimaque his stabulis longissima ducitur aestas.</span><span class="linebreak"></span></p>
<p class="lineGroup"><span class="line indent1">At non Sarmaticos attollens Uxama muros</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>tam levibus persultat equis; hinc venit in arma</span><span class="linebreak"></span>
<span class="line">haud aevi fragilis sonipes crudoque vigore</span><span class="linebreak"></span>
<span class="line">asper frena pati aut iussis parere magistris.</span><span class="linebreak"></span>
<span class="line">Rhyndacus his ductor, telum sparus; ore ferarum</span><span class="linebreak"></span>
<span class="line">et rictu horrificant galeas; venatibus aevum</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>transigitur, vel more patrum vis raptaque pascunt.</span><span class="linebreak"></span></p>
<p class="lineGroup"><span class="line indent1">Fulget praecipuis Parnasia Castulo signis</span><span class="linebreak"></span>
<span class="line">et celebre Oceano atque alternis aestibus Hispal</span><span class="linebreak"></span>
<span class="line">ac Nebrissa dei Nysaeis conscia thyrsis,</span><span class="linebreak"></span>
<span class="line">quam Satyri coluere leves redimitaque sacra</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>nebride et arcano Maenas nocturna Lyaeo.</span><span class="linebreak"></span>
<span class="line">Arganthoniacos armat Carteia nepotes.</span><span class="linebreak"></span>
<span class="line">rex proavis fuit humani ditissimus aevi,</span><span class="linebreak"></span>
<span class="line">ter denos decies emensus belliger annos.</span><span class="linebreak"></span>
<span class="line">armat Tartessos, stabulanti conscia Phoebo,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>et Munda, Emathios Italis paritura labore.</span><span class="linebreak"></span>
<span class="line">nec decus auriferae cessavit Corduba terrae.</span><span class="linebreak"></span>
<span class="line">hos duxere viros flaventi vertice Phorcys</span><span class="linebreak"></span>
<span class="line">spiciferisque gravis bellator Arauricus oris,</span><span class="linebreak"></span>
</p></section><notes></notes></section>