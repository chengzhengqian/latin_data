<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">conspexit telis et portae limina circum</span><span class="linebreak"></span>
<span class="line">stragem ac perfusos subeuntum sanguine postes,</span><span class="linebreak"></span>
<span class="line">concitat intortam furiatis viribus hastam.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>letum triste ferens auras secat Itala taxus</span><span class="linebreak"></span>
<span class="line">et, qua nudarat, dum fundit spicula ab alto,</span><span class="linebreak"></span>
<span class="line">arcum protendens, Numitor latus, ilia transit.</span><span class="linebreak"></span>
<span class="line">at, non obsaepto contentus limine Martem</span><span class="linebreak"></span>
<span class="line">exercere, levis bello sed turbidus ausi,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Virrius incauto fervore eruperat amens</span><span class="linebreak"></span>
<span class="line">reclusa in campum porta miseramque furori</span><span class="linebreak"></span>
<span class="line">vincentum obtulerat pubem. ruit obvia in arma</span><span class="linebreak"></span>
<span class="line">Scipio et oblatum metit insatiabilis agmen.</span><span class="linebreak"></span></p>
<p class="lineGroup"><span class="line indent1">Tifata umbrifero generatum monte Calenum</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>nutrierant audere trucem; nec corpore magno</span><span class="linebreak"></span>
<span class="line">mens erat inferior, subsidere saepe leonem,</span><span class="linebreak"></span>
<span class="line">nudus inire caput pugnas, certare iuvenco</span><span class="linebreak"></span>
<span class="line">atque obliqua trucis deducere cornua tauri</span><span class="linebreak"></span>
<span class="line">assuerat crudoque aliquo se attollere facto.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>is, dum praecipites expellit Virrius urbe,</span><span class="linebreak"></span>
<span class="line">seu spreto, seu ne fieret mora, nudus in aequor</span><span class="linebreak"></span>
<span class="line">thorace exierat leviorque premebat anhelos</span><span class="linebreak"></span>
<span class="line">pondere loricae et palantes victor agebat.</span><span class="linebreak"></span>
<span class="line">iamque Veliternum media transegerat alvo,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>iam solitum aequali ludo committere equestres</span><span class="linebreak"></span>
<span class="line">Scipiadae pugnas Marium tellure revulso</span><span class="linebreak"></span>
<span class="line">perculerat saxo. miser implorabat amicum</span><span class="linebreak"></span>
<span class="line">cum gemitu expirans, scopulusque premebat hiantem.</span><span class="linebreak"></span>
<span class="line">sed, validas saevo vires duplicante dolore,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>effudit lacrimas pariter cornumque sonantem</span><span class="linebreak"></span>
<span class="line">Scipio, solamen properans optabile in armis</span><span class="linebreak"></span>
</p></section><notes></notes></section>