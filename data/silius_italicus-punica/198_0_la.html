<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">antiquae patriae mandataque magna sororis,</span><span class="linebreak"></span>
<span class="line">quamquam inter Latios Annae stet numen honores.‚Äù</span><span class="linebreak"></span></p>
<p class="lineGroup"><span class="line indent1">Multa retro rerum iacet atque ambagibus aevi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>obtegitur densa caligine mersa vetustas,</span><span class="linebreak"></span>
<span class="line">cur Sarrana dicent Oenotri numina templo,</span><span class="linebreak"></span>
<span class="line">regnisque Aeneadum germana colatur Elissae.</span><span class="linebreak"></span>
<span class="line">sed pressis stringam revocatam ab origine famam</span><span class="linebreak"></span>
<span class="line">narrandi metis breviterque antiqua revolvam.</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Iliaco postquam deserta est hospite Dido,</span><span class="linebreak"></span>
<span class="line">et spes abruptae, mediam in penetralibus atram</span><span class="linebreak"></span>
<span class="line">festinat furibunda pyram: tum corripit ensem</span><span class="linebreak"></span>
<span class="line">certa necis, profugi donum exitiale mariti.</span><span class="linebreak"></span>
<span class="line">despectus taedae regnis se imponit Iarbas,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et tepido fugit Anna rogo: quis rebus egenis</span><span class="linebreak"></span>
<span class="line">ferret opem, Nomadum late terrente tyranno?</span><span class="linebreak"></span>
<span class="line">Battus Cyrenen molli tum forte fovebat</span><span class="linebreak"></span>
<span class="line">imperio, mitis Battus lacrimasque dedisse</span><span class="linebreak"></span>
<span class="line">casibus humanis facilis. qui, supplice visa,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>intremuit regum eventus dextramque tetendit.</span><span class="linebreak"></span>
<span class="line">atque ea, dum flavas bis tondet messor aristas,</span><span class="linebreak"></span>
<span class="line">servata interea sedes; nec longius uti</span><span class="linebreak"></span>
<span class="line">his opibus Battoque fuit; nam ferre per aequor</span><span class="linebreak"></span>
<span class="line">exitium miserae iam Pygmaliona docebat.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ergo agitur pelago, divis inimica sibique,</span><span class="linebreak"></span>
<span class="line">quod se non dederit comitem in suprema sorori,</span><span class="linebreak"></span>
<span class="line">donec iactatam laceris, miserabile, velis</span><span class="linebreak"></span>
<span class="line">fatalis turbo in Laurentes expulit oras.</span><span class="linebreak"></span>
<span class="line">non caeli, non illa soli, non gnara colentum</span><span class="linebreak"></span>
</p></section><notes></notes></section>