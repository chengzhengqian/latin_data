<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">150</span><span class="br"></span>ore eiectantem et, si quando evadere detur,</span><span class="linebreak"></span>
<span class="line">bella Iovi rursus superisque iterare volentem.</span><span class="linebreak"></span>
<span class="line">monstrantur Vesuvina iuga atque in vertice summo</span><span class="linebreak"></span>
<span class="line">depasti flammis scopuli stratusque ruina</span><span class="linebreak"></span>
<span class="line">mons circum atque Aetnae fatis certantia saxa.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>necnon Misenum servantem Idaea sepulcro</span><span class="linebreak"></span>
<span class="line">nomina et Herculeos videt ipso in litore Baulos.</span><span class="linebreak"></span>
<span class="line">miratur pelagique minas terraeque labores.</span><span class="linebreak"></span></p>
<p class="lineGroup">
<span class="line indent1">Quae postquam perspecta viro, regressus ad altos</span><span class="linebreak"></span>
<span class="line">inde Pheretiadum muros, frondentia laeto</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>palmite devastat Nysaea cacumina Gauri.</span><span class="linebreak"></span>
<span class="line">hinc ad Chalcidicam transfert citus agmina Nolam.</span><span class="linebreak"></span>
<span class="line">campo Nola sedet, crebris circumdata in orbem</span><span class="linebreak"></span>
<span class="line">turribus, et celso facilem tutatur adiri</span><span class="linebreak"></span>
<span class="line">planitiem vallo; sed, qui non turribus arma</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>defendenda daret, verum ultro moenia dextra</span><span class="linebreak"></span>
<span class="line">protegeret, Marcellus opem auxiliumque ferebat.</span><span class="linebreak"></span>
<span class="line">isque ubi Agenoream procul adventare per aequor</span><span class="linebreak"></span>
<span class="line">et ferri ad muros nubem videt: “arma, cruentus</span><span class="linebreak"></span>
<span class="line">hostis adest, capite arma, viri,” clamatque capitque.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>circumstant rapidi iuvenes aptantque frementi</span><span class="linebreak"></span>
<span class="line">sanguineas de more iubas; sonat inde, citato</span><span class="linebreak"></span>
<span class="line">agmina disponens passu: “tu limina dextrae</span><span class="linebreak"></span>
<span class="line">servabis portae, Nero; tu converte cohortes</span><span class="linebreak"></span>
<span class="line">ad laevam patrias et Larinatia signa,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>clarum Volscorum, Tulli, decus. ast ubi iusso,</span><span class="linebreak"></span>
<span class="line">per tacitum ruptis subita vi fundite portis</span><span class="linebreak"></span>
</p></section><notes></notes></section>