<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ter dena bove et aequorei certaminis alto</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>donatur titulo Poenique recentibus armis</span><span class="linebreak"></span>
<span class="line">rectoris. tunc hasta viris, tunc Martia cuique</span><span class="linebreak"></span>
<span class="line">vexilla, ut meritum, et praedae libamina dantur.</span><span class="linebreak"></span></p>
<p class="lineGroup">
<span class="line indent1">Postquam perfectae laudes hominumque deumque,</span><span class="linebreak"></span>
<span class="line">captivae spectantur opes digestaque praeda:</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>hoc aurum patribus, bello haec Martique talenta,</span><span class="linebreak"></span>
<span class="line">hoc regum donis, divum hoc ante omnia templis,</span><span class="linebreak"></span>
<span class="line">cetera bellantum dextrae pulchroque labori.</span><span class="linebreak"></span>
<span class="line">quin etiam accitus populi regnator Hiberi,</span><span class="linebreak"></span>
<span class="line">cui sponsa et sponsae defixus in ossibus ardor;</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>hanc notam formae concessit laetus ovansque</span><span class="linebreak"></span>
<span class="line">indelibata gaudenti virgine donum.</span><span class="linebreak"></span>
<span class="line">tum vacui curis vicino litore mensas</span><span class="linebreak"></span>
<span class="line">instituunt festoque agitant convivia ludo.</span><span class="linebreak"></span>
<span class="line">Laelius effatur: “macte, o venerande, pudici,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>ductor, macte animi. cedat tibi gloria lausque</span><span class="linebreak"></span>
<span class="line">magnorum heroum celebrataque carmine virtus.</span><span class="linebreak"></span>
<span class="line">mille Mycenaeus qui traxit in aequora proras</span><span class="linebreak"></span>
<span class="line">rector, et Inachiis qui Thessala miscuit arma,</span><span class="linebreak"></span>
<span class="line">femineo socium violarunt foedus amore,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>nullaque tum Phrygio steterunt tentoria campo</span><span class="linebreak"></span>
<span class="line">captivis non plena toris; tibi barbara soli</span><span class="linebreak"></span>
<span class="line">sanctius Iliaca servata est Phoebade virgo.”</span><span class="linebreak"></span>
<span class="line">haec atque his paria alterno sermone serebant,</span><span class="linebreak"></span>
<span class="line">donec Nox, atro circumdata corpus amictu,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>nigrantes invexit equos suasitque quietem.</span><span class="linebreak"></span></p>
<p class="lineGroup">
<span class="line indent1">Emathio interea tellus Aetola tumultu</span><span class="linebreak"></span>
<span class="line">fervebat, Macetum subitis perculsa carinis.</span><span class="linebreak"></span>
</p></section><notes></notes></section>