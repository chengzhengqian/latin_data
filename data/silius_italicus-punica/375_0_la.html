<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">assignat nervo; utque oculis libravit in hostem</span><span class="linebreak"></span>
<span class="line">et calamo monstravit iter, diversa relaxans</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>bracchia, deduxit vultu comitante per auras</span><span class="linebreak"></span>
<span class="line">in vulnus telum ac residentis puppe magistri</span><span class="linebreak"></span>
<span class="line">affixit plectro dextram; nec deinde regenda</span><span class="linebreak"></span>
<span class="line">puppe manus valuit, flectenti immortua clavo.</span><span class="linebreak"></span>
<span class="line">dumque ad opem accurrit ceu capta navita puppe,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>ecce iterum fatoque pari nervoque sagitta,</span><span class="linebreak"></span>
<span class="line">in medium perlapsa globum, transverberat ictu</span><span class="linebreak"></span>
<span class="line">orba gubernacli subeuntem munera Taurum.</span><span class="linebreak"></span></p>
<p class="lineGroup"><span class="line indent1">Irrumpit Cumana ratis, quam Corbulo ductor</span><span class="linebreak"></span>
<span class="line">lectaque complebat Stabiarum litore pubes.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>numen erat celsae puppis Lucrina Dione.</span><span class="linebreak"></span>
<span class="line">sed superingestis propior quia subdita telis</span><span class="linebreak"></span>
<span class="line">bella capessebat, media subsedit in unda</span><span class="linebreak"></span>
<span class="line">divisitque fretum. clamantum spumeus ora</span><span class="linebreak"></span>
<span class="line">Nereus implet aquis, palmaeque, trahente profundo,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>luctantum frustra summis in fluctibus exstant.</span><span class="linebreak"></span>
<span class="line">hic, audax ira, magno per caerula saltu</span><span class="linebreak"></span>
<span class="line">Corbulo transgressus (nam textam robore turrim</span><span class="linebreak"></span>
<span class="line">appulerant nexae ferri compage triremes)</span><span class="linebreak"></span>
<span class="line">evadit tabulata super flammaque comantem</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>multifida pinum celso de culmine quassat.</span><span class="linebreak"></span>
<span class="line">inde atros alacer pastosque bitumine torquet,</span><span class="linebreak"></span>
<span class="line">amentante Noto, Poenorum aplustribus ignes.</span><span class="linebreak"></span></p>
<p class="lineGroup"><span class="line indent1">Intrat diffusos pestis Vulcania passim</span><span class="linebreak"></span>
<span class="line">atque implet dispersa foros; trepidatur omisso</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>summis remigio; sed enim tam rebus in artis</span><span class="linebreak"></span>
</p></section><notes></notes></section>