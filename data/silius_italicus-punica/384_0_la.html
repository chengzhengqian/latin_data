<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">quid tot captivis fulgentia culmina rostris?</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>armaque fixa deis? aut quae Marathonius hostis</span><span class="linebreak"></span>
<span class="line">perdidit, aut Libya quae sunt advecta subacta?</span><span class="linebreak"></span>
<span class="line">hic Agathocleis sedes ornata tropaeis;</span><span class="linebreak"></span>
<span class="line">hic mites Hieronis opes; hic sancta vetustas</span><span class="linebreak"></span>
<span class="line">artificum manibus. non usquam clarior illo</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>gloria picturae saeclo; non aera iuvabat</span><span class="linebreak"></span>
<span class="line">ascire ex Ephyre; fulvo certaverit auro</span><span class="linebreak"></span>
<span class="line">vestis, spirantes referens subtemine vultus,</span><span class="linebreak"></span>
<span class="line">quae radio caelat Babylon, vel murice picto</span><span class="linebreak"></span>
<span class="line">laeta Tyros, quaeque Attalicis variata per artem</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>aulaeis scribuntur acu aut Memphitide tela.</span><span class="linebreak"></span>
<span class="line">iam simul argento fulgentia pocula, mixta</span><span class="linebreak"></span>
<span class="line">quis gemma quaesitus honos, simulacra deorum</span><span class="linebreak"></span>
<span class="line">numen ab arte datum servantia; munera rubri</span><span class="linebreak"></span>
<span class="line">praeterea ponti depexaque vellera ramis,</span><span class="linebreak"></span>
<span class="line">femineus labor.</span><span class="linebreak"></span></p>
<p class="lineGroup">
<span class="line indent10"><span class="br"></span><span class="lineNumber">665</span><span class="br"></span>His tectis opibusque potitus</span><span class="linebreak"></span>
<span class="line">Ausonius ductor, postquam sublimis ab alto</span><span class="linebreak"></span>
<span class="line">aggere despexit trepidam clangoribus urbem,</span><span class="linebreak"></span>
<span class="line">inque suo positum nutu, stent moenia regum,</span><span class="linebreak"></span>
<span class="line">an nullos oriens videat lux crastina muros,</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>ingemuit nimio iuris tantumque licere</span><span class="linebreak"></span>
<span class="line">horruit et, propere revocata militis ira,</span><span class="linebreak"></span>
<span class="line">iussit stare domos, indulgens templa vetustis</span><span class="linebreak"></span>
<span class="line">incolere atque habitare deis. sic parcere victis</span><span class="linebreak"></span>
</p></section><notes></notes></section>