<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">letalem ripam et lucos habitabat Avernos.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ingluviem immensi ventris gravidamque venenis</span><span class="linebreak"></span>
<span class="line">alvum deprensi satiabant fonte leones,</span><span class="linebreak"></span>
<span class="line">aut acta ad fluvium torrenti lampade solis</span><span class="linebreak"></span>
<span class="line">armenta et tractae foeda gravitate per auras</span><span class="linebreak"></span>
<span class="line">ac tabe afflatus volucres. semesa iacebant</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>ossa solo, informi dape quae repletus et asper</span><span class="linebreak"></span>
<span class="line">vastatis gregibus nigro ructarat in antro.</span><span class="linebreak"></span>
<span class="line">isque ubi ferventi concepta incendia pastu</span><span class="linebreak"></span>
<span class="line">gurgite mulcebat rapido et spumantibus undis,</span><span class="linebreak"></span>
<span class="line">nondum etiam toto demersus corpore in amnem</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>iam caput adversae ponebat margine ripae.</span><span class="linebreak"></span>
<span class="line">imprudens tantae pestis gradiebar, Aquino</span><span class="linebreak"></span>
<span class="line">Apenninicola atque Umbro comitatus Avente;</span><span class="linebreak"></span>
<span class="line">scire nemus pacemque loci explorare libebat.</span><span class="linebreak"></span>
<span class="line">iamque propinquantum tacitus penetravit in artus</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>horror, et occulto riguerunt frigore membra.</span><span class="linebreak"></span>
<span class="line">intramus tamen et Nymphas numenque precamur</span><span class="linebreak"></span>
<span class="line">gurgitis ignoti trepidosque et multa paventes</span><span class="linebreak"></span>
<span class="line">arcano gressus audemus credere luco.</span><span class="linebreak"></span>
<span class="line">ecce e vestibulo primisque e faucibus antri</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Tartareus turbo atque insano saevior Euro</span><span class="linebreak"></span>
<span class="line">spiritus erumpit, vastoque e gurgite fusa</span><span class="linebreak"></span>
<span class="line">tempestas oritur, mixtam stridore procellam</span><span class="linebreak"></span>
<span class="line">Cerbereo torquens. pavefacti clade vicissim</span><span class="linebreak"></span>
<span class="line">aspicimus: resonare solum, tellusque moveri,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>atque antrum ruere, et visi procedere manes.</span><span class="linebreak"></span>
<span class="line">quantis armati caelum petiere Gigantes</span><span class="linebreak"></span>
</p></section><notes></notes></section>