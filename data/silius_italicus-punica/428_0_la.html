<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">praemia digna dabo, e Tyria spolia incluta praeda,</span><span class="linebreak"></span>
<span class="line"><span class="br"></span><span class="lineNumber">301</span><span class="br"></span>nec quisquam nostri discedet muneris expers.‚Äù</span><span class="linebreak"></span>
<span class="line">sic donis vulgum laudumque cupidine flammat.</span><span class="linebreak"></span></p>
<p class="lineGroup">
<span class="line indent1">Iamque dies praedicta aderat, coetuque sonabat</span><span class="linebreak"></span>
<span class="line">innumero campus, simulatasque ordine iusto</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>exsequias rector lacrimis ducebat obortis.</span><span class="linebreak"></span>
<span class="line">omnis Hiber, omnis Latio sub nomine miles</span><span class="linebreak"></span>
<span class="line">dona ferunt tumulisque super flagrantibus addunt.</span><span class="linebreak"></span>
<span class="line">ipse, tenens nunc lacte, sacro nunc plena Lyaeo</span><span class="linebreak"></span>
<span class="line">pocula, odoriferis aspergit floribus aras.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>tum manes vocat excitos laudesque virorum</span><span class="linebreak"></span>
<span class="line">cum fletu canit et veneratur facta iacentum.</span><span class="linebreak"></span>
<span class="line">inde refert sese circo et certamina prima</span><span class="linebreak"></span>
<span class="line">inchoat ac rapidos cursus proponit equorum.</span><span class="linebreak"></span>
<span class="line">fluctuat aequoreo fremitu rabieque faventum,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>carceribus nondum reseratis, mobile vulgus</span><span class="linebreak"></span>
<span class="line">atque fores oculis et limina servat equorum.</span><span class="linebreak"></span></p>
<p class="lineGroup">
<span class="line indent1">Iamque, ubi prolato sonuere repagula signo,</span><span class="linebreak"></span>
<span class="line">et toto prima emicuit vix ungula cornu,</span><span class="linebreak"></span>
<span class="line">tollitur in caelum furiali turbine clamor.</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>pronique ac similes certantibus ore secuntur</span><span class="linebreak"></span>
<span class="line">quisque suos currus magnaque volantibus idem</span><span class="linebreak"></span>
<span class="line">voce locuntur equis. quatitur certamine circus</span><span class="linebreak"></span>
<span class="line">spectantum, ac nulli mentem non abstulit ardor.</span><span class="linebreak"></span>
<span class="line">instant praecipites et equos clamore gubernant.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>fulvus, harenosa surgens tellure, sub auras</span><span class="linebreak"></span>
<span class="line">erigitur globus atque operit caligine densa</span><span class="linebreak"></span>
<span class="line">cornipedumque vias aurigarumque labores.</span><span class="linebreak"></span>
</p></section><notes></notes></section>