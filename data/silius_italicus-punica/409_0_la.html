<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">sub tanto motu Tellus nequit. implicat actas</span><span class="linebreak"></span>
<span class="line">caeco errore vias umbrisque faventibus arto</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>circumagit spatio sua per vestigia ductos.</span><span class="linebreak"></span>
<span class="line">nam, qua curvatas sinuosis flexibus amnis</span><span class="linebreak"></span>
<span class="line">obliquat ripas refluoque per aspera lapsu</span><span class="linebreak"></span>
<span class="line">in sese redit, hac, casso ducente labore,</span><span class="linebreak"></span>
<span class="line">exiguum involvunt frustratis gressibus orbem,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>inque errore viae tenebrarum munus ademptum.</span><span class="linebreak"></span></p>
<p class="lineGroup">
<span class="line indent1">Lux surgit panditque fugam. ruit acer apertis</span><span class="linebreak"></span>
<span class="line">turbo equitum portis, atque omnes ferrea late</span><span class="linebreak"></span>
<span class="line">tempestas operit campos. nondum arma manusque</span><span class="linebreak"></span>
<span class="line">permixtae, iam tela bibunt praemissa cruorem.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>hinc, iussae Poenum fugientem sistere, pennae</span><span class="linebreak"></span>
<span class="line">Dictaeae volitant; hinc lancea turbine nigro</span><span class="linebreak"></span>
<span class="line">fert letum cuicumque viro, quem prenderit ictus.</span><span class="linebreak"></span>
<span class="line">deponunt abitus curam trepidique coactas</span><span class="linebreak"></span>
<span class="line">constituunt acies et spes ad proelia vertunt.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">635</span><span class="br"></span>Ipse inter medios (nam rerum dura videbat)</span><span class="linebreak"></span>
<span class="line">Sidonius ductor, tergo sublimis ab alto</span><span class="linebreak"></span>
<span class="line">quadrupedantis equi, tendens vocemque manusque:</span><span class="linebreak"></span>
<span class="line">â€œper decora, extremo vobis quaesita sub axe,</span><span class="linebreak"></span>
<span class="line">per fratris laudes oro, venisse probemus</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>germanum Hannibalis. Latio Fortuna laborat</span><span class="linebreak"></span>
<span class="line">adversis documenta dare atque ostendere, quantus</span><span class="linebreak"></span>
<span class="line">verterit in Rutulos domitor telluris Hiberae,</span><span class="linebreak"></span>
<span class="line">suetus ad Herculeas miles bellare columnas.</span><span class="linebreak"></span>
<span class="line">forsitan et pugnas veniat germanus in ipsas.</span><span class="linebreak"></span>
</p></section><notes></notes></section>