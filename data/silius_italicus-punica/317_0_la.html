<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Orithyia, domos. hinc Allifanus Iaccho</span><span class="linebreak"></span>
<span class="line">haud inamatus ager nymphisque habitata Casinis</span><span class="linebreak"></span>
<span class="line">rura evastantur; mox et vicinus Aquinas</span><span class="linebreak"></span>
<span class="line">et, quae fumantem texere Giganta, Fregellae</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>agmine carpuntur volucri. fert concitus inde</span><span class="linebreak"></span>
<span class="line">per iuga celsa gradum, duris qua rupibus haeret</span><span class="linebreak"></span>
<span class="line">bellator Frusino, et surgit suspensa tumenti</span><span class="linebreak"></span>
<span class="line">dorso frugiferis Cerealis Anagnia glebis.</span><span class="linebreak"></span>
<span class="line">iamque adeo est campos ingressus et arva Labici,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>linquens Telegoni pulsatos ariete muros,</span><span class="linebreak"></span>
<span class="line">haud dignam inter tanta moram. nec amoena re-</span><span class="linebreak"></span>
<span class="line indent2">tentant</span><span class="linebreak"></span>
<span class="line">Algida nec iuxta Iunonis tecta Gabinae.</span><span class="linebreak"></span>
<span class="line">praeceps ad ripas immani turbine fertur,</span><span class="linebreak"></span>
<span class="line">sulphureis gelidus qua serpit leniter undis</span><span class="linebreak"></span>
<span class="line">ad genitorem Anio, labens sine murmure, Thybrim.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">541</span><span class="br"></span>Hic ut signa ferox dimensaque castra locavit</span><span class="linebreak"></span>
<span class="line">et ripas tremefecit eques, perterrita pulsis</span><span class="linebreak"></span>
<span class="line">Ilia prima vadis sacro se coniugis antro</span><span class="linebreak"></span>
<span class="line">condidit, et cunctae fugerunt gurgite nymphae.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>at matres Latiae, ceu moenia nulla supersint,</span><span class="linebreak"></span>
<span class="line">attonitae passim furibundis gressibus errant.</span><span class="linebreak"></span>
<span class="line">ante oculos adstant lacerae trepidantibus umbrae,</span><span class="linebreak"></span>
<span class="line">quaeque gravem ad Trebiam quaeque ad Ticina</span><span class="linebreak"></span>
<span class="line indent2">fluenta</span><span class="linebreak"></span>
<span class="line">oppetiere necem, Paulus Gracchusque cruenti</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>Flaminiusque simul miseris ante ora vagantur.</span><span class="linebreak"></span>
<span class="line">clausit turba vias. stat celsus et asper ab ira</span><span class="linebreak"></span>
<span class="line">ingentemque metum torvo domat ore senatus.</span><span class="linebreak"></span>
</p></section><notes></notes></section>