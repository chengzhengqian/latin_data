<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">315</span><span class="br"></span>privatae cumulantur opes: nudare penates</span><span class="linebreak"></span>
<span class="line">ac nihil arcanos vitae melioris ad usus</span><span class="linebreak"></span>
<span class="line">seposuisse iuvat. Coït et sine nomine vulgus.</span><span class="linebreak"></span>
<span class="line">corpore sic toto ac membris Roma omnibus usa,</span><span class="linebreak"></span>
<span class="line">exsangues rursus tollebat ad aethera vultus.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">320</span><span class="br"></span>Addunt spem miseris dulcem Parnasia Cirrha</span><span class="linebreak"></span>
<span class="line">portantes responsa viri. nam laeta ferebant</span><span class="linebreak"></span>
<span class="line">exaudisse adytis, sacra cum voce tonaret</span><span class="linebreak"></span>
<span class="line">antrum, et mugiret Phoebo iam intrata sacerdos:</span><span class="linebreak"></span>
<span class="line">“solvite, gens Veneris, graviores corde timores;</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>adversa, et quicquid duri sub Marte manebat,</span><span class="linebreak"></span>
<span class="line">exhaustum est vobis: restant leviora laborum</span><span class="linebreak"></span>
<span class="line">et sine pernicie terror, dis vota precesque</span><span class="linebreak"></span>
<span class="line">ferte modo et tepidos aris libate cruores.</span><span class="linebreak"></span>
<span class="line">neu date terga malis. aderit Gradivus, et ipse</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Delius avertet propiora pericula vates,</span><span class="linebreak"></span>
<span class="line">Troianos notus semper minuisse labores.</span><span class="linebreak"></span>
<span class="line">sed vero, sed enim ante omnes altaria fument</span><span class="linebreak"></span>
<span class="line">centum festa Iovi; centum cadat hostia cultris.</span><span class="linebreak"></span>
<span class="line">ille trucem belli nubem saevasque procellas</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>in Libyam violentus aget; spectabitis ipsi</span><span class="linebreak"></span>
<span class="line">aegida turbato quatientem in proelia mundo.”</span><span class="linebreak"></span>
<span class="line">atque ea Parnasi postquam clamata sub antris</span><span class="linebreak"></span>
<span class="line">allatum, vulgique deus pervenit ad aures,</span><span class="linebreak"></span>
<span class="line">in Capitolinas certatim scanditur arces,</span><span class="linebreak"></span>
</p></section><notes></notes></section>