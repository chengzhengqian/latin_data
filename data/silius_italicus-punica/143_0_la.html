<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">exanimum Nasamona Tyren super ipse iacebat</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>exanimis; non hasta viro, non ensis; in artis</span><span class="linebreak"></span>
<span class="line">abstulerat Fors arma; tamen certamine nudo</span><span class="linebreak"></span>
<span class="line">invenit Marti telum dolor. ore cruento</span><span class="linebreak"></span>
<span class="line">pugnatum, ferrique vicem dens praebuit irae.</span><span class="linebreak"></span>
<span class="line">iam lacerae nares foedataque lumina morsu,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>iam truncum raptis caput auribus, ipsaque diris</span><span class="linebreak"></span>
<span class="line">frons depasta modis, et sanguine abundat hiatus;</span><span class="linebreak"></span>
<span class="line">nec satias, donec mandentia linqueret ora</span><span class="linebreak"></span>
<span class="line">spiritus, et plenos rictus mors atra teneret.</span><span class="linebreak"></span></p>
<p class="lineGroup"><span class="line indent1">Talia dum praebet tristis miracula virtus,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>diverso interea fugientes saucia turba</span><span class="linebreak"></span>
<span class="line">iactantur casu silvisque per avia caecis</span><span class="linebreak"></span>
<span class="line">ablati furtim multo cum vulnere solos</span><span class="linebreak"></span>
<span class="line">per noctem metantur agros: sonus omnis et aura</span><span class="linebreak"></span>
<span class="line">exterrent pennaque levi commota volucris.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>non sopor aut menti requies: agit asper acerba</span><span class="linebreak"></span>
<span class="line">nunc Mago attonitos, nunc arduus Hannibal hasta.</span><span class="linebreak"></span></p>
<p class="lineGroup"><span class="line indent1">Serranus, clarum nomen, tua, Regule, proles,</span><span class="linebreak"></span>
<span class="line">qui, longum semper fama gliscente per aevum,</span><span class="linebreak"></span>
<span class="line">infidis servasse fidem memorabere Poenis,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>flore nitens primo, patriis heu Punica bella</span><span class="linebreak"></span>
<span class="line">auspiciis ingressus erat; miseramque parentem</span><span class="linebreak"></span>
<span class="line">et dulces tristi repetebat sorte penates</span><span class="linebreak"></span>
<span class="line">saucius. haud illi comitum super ullus, et atris</span><span class="linebreak"></span>
</p></section><notes></notes></section>