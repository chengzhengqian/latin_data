<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">450</span><span class="br"></span>undantem torquet perfundens nubila tabem.</span><span class="linebreak"></span>
<span class="line">continuo infesta portantem cuspide vulnus</span><span class="linebreak"></span>
<span class="line">impedit antevolans Herium, cui nobile nomen</span><span class="linebreak"></span>
<span class="line">Marrucina domus clarumque Teate ferebat.</span><span class="linebreak"></span>
<span class="line">atque illi, magnum nitenti et laudibus hostis</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>arrecto, capuli ad finem manus incita sedit;</span><span class="linebreak"></span>
<span class="line">quaerebatque miser morienti lumine fratrem,</span><span class="linebreak"></span>
<span class="line">cum iuvenis subit et, leto stimulatus acerbo,</span><span class="linebreak"></span>
<span class="line">Pleminius saevum mucronem ante ora coruscat</span><span class="linebreak"></span>
<span class="line">ac fratrem magno minitans clamore reposcit.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>huic proles Barcae: “germanum reddere vero</span><span class="linebreak"></span>
<span class="line">si placet, haud renuo. maneant modo foedera nostra,</span><span class="linebreak"></span>
<span class="line">Hasdrubalem revocate umbris. egone aspera ponam</span><span class="linebreak"></span>
<span class="line">umquam in Romanos odia? aut mansuescere corda</span><span class="linebreak"></span>
<span class="line">nostra sinam? parcamque viro, quem terra crearit</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Itala? tum manes inimicos sede repellat</span><span class="linebreak"></span>
<span class="line">aeterna socioque abigat me frater Averno.”</span><span class="linebreak"></span>
<span class="line">sic ait et clipei propulsum pondere toto,</span><span class="linebreak"></span>
<span class="line">lubrica qua tellus lapsantes sanguine fratris</span><span class="linebreak"></span>
<span class="line">fallebat nisus, prosternit et occupat ense.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>extendit labens palmas, Heriumque iacentem</span><span class="linebreak"></span>
<span class="line">amplexus, iuncta lenivit morte dolores.</span><span class="linebreak"></span>
<span class="line">tum Libys invadit mixtae certamina turbae</span><span class="linebreak"></span>
<span class="line">convertitque ruens per longum hostilia terga:</span><span class="linebreak"></span>
<span class="line">ut cum fulminibus permixta tonitrua mundum</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>terrificant, summique labat domus alta parentis,</span><span class="linebreak"></span>
<span class="line">omne hominum terris trepidat genus, ipsaque ob ora</span><span class="linebreak"></span>
</p></section><notes></notes></section>