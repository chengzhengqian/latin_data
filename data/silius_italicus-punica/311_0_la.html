<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">supplicium lueret spectatae in fonte Dianae,</span><span class="linebreak"></span>
<span class="line">attonitum novitate mali fugisse parentem</span><span class="linebreak"></span>
<span class="line">per freta Aristaeum et Sardoos isse recessus;</span><span class="linebreak"></span>
<span class="line">Cyrenen monstrasse ferunt nova litora matrem.</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>serpentum tellus pura ac viduata venenis,</span><span class="linebreak"></span>
<span class="line">sed tristis caelo et multa vitiata palude.</span><span class="linebreak"></span>
<span class="line">qua videt Italiam, saxoso torrida dorso</span><span class="linebreak"></span>
<span class="line">exercet scopulis late freta pallidaque intus</span><span class="linebreak"></span>
<span class="line">arva coquit nimium, Cancro fumantibus Austris.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>cetera propensae Cereris nutrita favore.</span><span class="linebreak"></span></p>
<p class="lineGroup">
<span class="line indent1">Hoc habitu terrae nemorosa per invia crebro</span><span class="linebreak"></span>
<span class="line">Torquatum eludens Hostus, Sidonia pugnae</span><span class="linebreak"></span>
<span class="line">tela expectabat sociosque laboris Hiberos.</span><span class="linebreak"></span>
<span class="line">qui postquam appulsis animos auxere carinis,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>haud mora: prorumpit latebris; adversaque late</span><span class="linebreak"></span>
<span class="line">agmina inhorrescunt, longumque coire videtur</span><span class="linebreak"></span>
<span class="line">et conferre gradum. media intervalla patentis</span><span class="linebreak"></span>
<span class="line">corripiunt campi properatis eminus hastis,</span><span class="linebreak"></span>
<span class="line">donec ad expertos enses, fidissima tela,</span><span class="linebreak"></span>
<span class="line">perventum. dira inde lues, caeduntque caduntque</span><span class="linebreak"></span>
<span class="line"><span class="br"></span><span class="lineNumber">386</span><span class="br"></span>alternique animas saevo in mucrone relinquunt.</span><span class="linebreak"></span></p>
<p class="lineGroup">
<span class="line indent1">Non equidem innumeras caedes totque horrida facta</span><span class="linebreak"></span>
<span class="line">sperarim tanto digne pro nomine rerum</span><span class="linebreak"></span>
<span class="line">pandere nec dictis bellantum aequare calorem.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>sed vos, Calliope, nostro donate labori,</span><span class="linebreak"></span>
<span class="line">nota parum magni longo tradantur ut aevo</span><span class="linebreak"></span>
<span class="line">facta viri, et meritum vati sacremus honorem.</span><span class="linebreak"></span>
<span class="line">Ennius, antiqua Messapi ab origine regis,</span><span class="linebreak"></span>
</p></section><notes></notes></section>