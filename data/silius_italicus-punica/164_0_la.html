<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">inter desertos fundata Palatia dumos</span><span class="linebreak"></span>
<span class="line">paupere sub populo ductor; cum regia virgo,</span><span class="linebreak"></span>
<span class="line">hospite victa sacro, Fabium de crimine laeto</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>procreat et magni commiscet seminis ortus</span><span class="linebreak"></span>
<span class="line">Arcas in Herculeos mater ventura nepotes.</span><span class="linebreak"></span>
<span class="line">ter centum domus haec Fabios armavit in hostem,</span><span class="linebreak"></span>
<span class="line">limine progressos uno; pulcherrima quorum</span><span class="linebreak"></span>
<span class="line">cunctando Fabius superavit facta ducemque</span><span class="linebreak"></span>
<span class="line">Hannibalem aequando. tantus tunc, Poene, fuisti!</span><span class="linebreak"></span>
<span class="line indent1"><span class="br"></span><span class="lineNumber">641</span><span class="br"></span>Dum se perculsi renovant in bella Latini,</span><span class="linebreak"></span>
<span class="line">turbatus Iove et exuta spe moenia Romae</span><span class="linebreak"></span>
<span class="line">pulsandi, colles Umbros atque arva petebat</span><span class="linebreak"></span>
<span class="line">Hannibal, excelso summi qua vertice montis</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>devexum lateri pendet Tuder, atque ubi latis</span><span class="linebreak"></span>
<span class="line">proiecta in campis nebulas exhalat inertes,</span><span class="linebreak"></span>
<span class="line">et sedet ingentem pascens Mevania taurum,</span><span class="linebreak"></span>
<span class="line">dona Iovi; tum Palladios se fundit in agros</span><span class="linebreak"></span>
<span class="line">Picenum dives praedae atque errantibus armis,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>quo spolia invitant, transfert populantia signa;</span><span class="linebreak"></span>
<span class="line">donec pestiferos mitis Campania cursus</span><span class="linebreak"></span>
<span class="line">tardavit bellumque sinu indefensa recepit.</span><span class="linebreak"></span></p>
<p class="lineGroup"><span class="line indent1">Hic dum stagnosi spectat templumque domosque</span><span class="linebreak"></span>
<span class="line">Literni ductor, varia splendentia cernit</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>pictura belli patribus monumenta prioris</span><span class="linebreak"></span>
<span class="line">exhausti—nam porticibus signata manebant—quis</span><span class="linebreak"></span>
<span class="line">inerat longus rerum et spectabilis ordo.</span><span class="linebreak"></span>
<span class="line">primus bella truci suadebat Regulus ore,</span><span class="linebreak"></span>
</p></section><notes></notes></section>