<section class="div1 language" lang="la"><header><hgroup><h1>Silius Italicus</h1></hgroup></header><section class="div2">
<p class="lineGroup">
<span class="line indent1">Tum minitans propere describit munera pugnae;</span><span class="linebreak"></span>
<span class="line">quaque feras saevus gentes aciemque Nealces</span><span class="linebreak"></span>
<span class="line">temperat, hac sese Marso cum milite cumque</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>Samnitum opponit signis et Iapyge alumno.</span><span class="linebreak"></span>
<span class="line">at campi medio (namque hac in parte videbat</span><span class="linebreak"></span>
<span class="line">stare ducem Libyae) Servilius obvia adire</span><span class="linebreak"></span>
<span class="line">arma et Picentes Umbrosque inferre iubetur.</span><span class="linebreak"></span>
<span class="line">cetera Paulus habet dextro certamina cornu.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>his super insidias contra Nomadumque volucrem</span><span class="linebreak"></span>
<span class="line">Scipiadae datur ire manum; quaque arte dolisque</span><span class="linebreak"></span>
<span class="line">scindent se turmae, praedicit spargere bellum.</span><span class="linebreak"></span></p>
<p class="lineGroup">
<span class="line indent1">Iamque propinquabant acies, agilique virorum</span><span class="linebreak"></span>
<span class="line">discursu mixtoque simul calefacta per ora</span><span class="linebreak"></span>
<span class="line">cornipedum hinnitu et multum strepitantibus armis</span><span class="linebreak"></span>
<span class="line"><span class="br"></span><span class="lineNumber">281</span><span class="br"></span>errabat caecum turbata per agmina murmur.</span><span class="linebreak"></span>
<span class="line">sic, ubi prima movent pelago certamina venti,</span><span class="linebreak"></span>
<span class="line">inclusam rabiem ac sparsuras astra procellas</span><span class="linebreak"></span>
<span class="line">parturit unda freti fundoque emota minaces</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>expirat per saxa sonos atque acta cavernis</span><span class="linebreak"></span>
<span class="line">torquet anhelantem spumanti vortice pontum.</span><span class="linebreak"></span></p>
<p class="lineGroup">
<span class="line indent1">Nec vero, fati tam saevo in turbine, solum</span><span class="linebreak"></span>
<span class="line">terrarum fuit ille labor; discordia demens</span><span class="linebreak"></span>
<span class="line">intravit caelo superosque ad bella coÃ«git.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>hinc Mavors, hinc Gradivum comitatus Apollo</span><span class="linebreak"></span>
<span class="line">et domitor tumidi pugnat maris; hinc Venus amens,</span><span class="linebreak"></span>
<span class="line">hinc Vesta et, captae stimulatus caede Sagunti,</span><span class="linebreak"></span>
<span class="line">Amphitryoniades, pariter veneranda Cybele</span><span class="linebreak"></span>
<span class="line">indigetesque dei Faunusque satorque Quirinus</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>alternusque animae mutato Castore Pollux.</span><span class="linebreak"></span>
</p></section><notes></notes></section>