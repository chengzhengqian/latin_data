<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">sed prohibet culpa pollutam extendere lucem</span><span class="linebreak"></span>
<span class="line">casta Fides paribusque famem compescere membris.</span><span class="linebreak"></span>
<span class="line indent1"><span class="br"></span><span class="lineNumber">526</span><span class="br"></span>Quam simul invisae gentis conspexit in arce,</span><span class="linebreak"></span>
<span class="line">forte ferens sese Libycis Saturnia castris,</span><span class="linebreak"></span>
<span class="line">virgineum increpitat miscentem bella furorem</span><span class="linebreak"></span>
<span class="line">atque, ira turbata gradum, ciet ocius atram</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>Tisiphonen, imos agitantem verbere manes,</span><span class="linebreak"></span>
<span class="line">et palmas tendens: “hos,” inquit, “Noctis alumna,</span><span class="linebreak"></span>
<span class="line">hos muros impelle manu populumque ferocem</span><span class="linebreak"></span>
<span class="line">dextris sterne suis; Iuno iubet, ipsa propinqua</span><span class="linebreak"></span>
<span class="line">effectus studiumque tuum de nube videbo.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>illa deos summumque Iovem turbantia tela,</span><span class="linebreak"></span>
<span class="line">quis Acheronta moves, flammam immanesque chely-</span><span class="linebreak"></span>
<span class="line indent2">dros</span><span class="linebreak"></span>
<span class="line">stridoremque tuum, quo territa comprimit ora</span><span class="linebreak"></span>
<span class="line">Cerberus, ac, mixto quae spumant felle, venena</span><span class="linebreak"></span>
<span class="line">et quicquid scelerum, poenarum quicquid et irae</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>pectore fecundo coquitur tibi, congere praeceps</span><span class="linebreak"></span>
<span class="line">in Rutulos totamque Erebo demitte Saguntum.</span><span class="linebreak"></span>
<span class="line">hac mercede Fides constet delapsa per auras.”</span><span class="linebreak"></span></p>
<p class="lineGroup"><span class="line indent1">Sic voce instimulans dextra dea concita saevam</span><span class="linebreak"></span>
<span class="line">Eumenida incussit muris; tremuitque repente</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>mons circum, et gravior sonuit per litora fluctus.</span><span class="linebreak"></span>
<span class="line">sibilat insurgens capiti et turgentia circa</span><span class="linebreak"></span>
<span class="line">multus colla micat squalenti tergore serpens.</span><span class="linebreak"></span>
<span class="line">Mors graditur, vasto cava pandens guttura rictu,</span><span class="linebreak"></span>
<span class="line">casuroque inhiat populo: tunc Luctus et atri</span><span class="linebreak"></span>
</p></section><notes></notes></section>