<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">fraxinus, Ufentem collapsum poplite caeso</span><span class="linebreak"></span>
<span class="line">ensis obit laudemque pedum cum sanguine ademit.</span><span class="linebreak"></span>
<span class="line">iamque dedit leto Sthenium Laurumque domoque</span><span class="linebreak"></span>
<span class="line">Collinum gelida, viridi quem Fucinus antro</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>nutrierat dederatque lacum tramittere nando.</span><span class="linebreak"></span>
<span class="line">fit socius leti coniecta Massicus hasta,</span><span class="linebreak"></span>
<span class="line">vitiferi sacro generatus vertice montis</span><span class="linebreak"></span>
<span class="line">et Liris nutritus aquis, qui fronte quieta</span><span class="linebreak"></span>
<span class="line">dissimulat cursum ac, nullo mutabilis imbri,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>perstringit tacitas gemmanti gurgite ripas.</span><span class="linebreak"></span>
<span class="line">exoritur rabies caedum, ac vix tela furori</span><span class="linebreak"></span>
<span class="line">sufficiunt; teritur iunctis umbonibus umbo,</span><span class="linebreak"></span>
<span class="line">pesque pedem premit, et nutantes casside cristae</span><span class="linebreak"></span>
<span class="line">hostilem tremulo pulsant conamine frontem.</span><span class="linebreak"></span></p>
<p class="lineGroup"><span class="line indent1">Tergemini primam ante aciem sacra proelia fratres</span><span class="linebreak"></span>
<span class="line"><span class="br"></span><span class="lineNumber">356</span><span class="br"></span>miscebant, quos Ledaeo Sidonia Barce</span><span class="linebreak"></span>
<span class="line">Xanthippo felix uteri inter bella crearat.</span><span class="linebreak"></span>
<span class="line">res Graiae ductorque parens ac nobile Amyclae</span><span class="linebreak"></span>
<span class="line">nomen et iniectus Spartanis colla catenis</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Regulus inflabant veteri praecordia fama.</span><span class="linebreak"></span>
<span class="line">Marte probare genus factisque Lacona parentem</span><span class="linebreak"></span>
<span class="line">ardebant gelidosque dehinc invisere montes</span><span class="linebreak"></span>
<span class="line">Taygeta et tandem bellis innare subactis</span><span class="linebreak"></span>
<span class="line">Eurotan patrium ritusque videre Lycurgi.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>sed Spartam penetrare deus fratresque negarunt</span><span class="linebreak"></span>
<span class="line">Ausonii, totidem numero, quos miserat altis</span><span class="linebreak"></span>
</p></section><notes></notes></section>