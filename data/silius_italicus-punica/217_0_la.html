<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">qui Batulum Nucrasque metunt, Boviania quique</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>exagitant lustra, aut Caudinis faucibus haerent,</span><span class="linebreak"></span>
<span class="line">et quos aut Rufrae, quos aut Aesernia, quosve</span><span class="linebreak"></span>
<span class="line">obscura incultis Herdonia misit ab agris.</span><span class="linebreak"></span></p>
<p class="lineGroup"><span class="line indent1">Bruttius, haud dispar animorum, unaque iuventus</span><span class="linebreak"></span>
<span class="line">Lucanis excita iugis Hirpinaque pubes</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>horrebat telis et tergo hirsuta ferarum.</span><span class="linebreak"></span>
<span class="line">hos venatus alit: lustra incoluere sitimque</span><span class="linebreak"></span>
<span class="line">avertunt fluvio, somnique labore parantur.</span><span class="linebreak"></span></p>
<p class="lineGroup"><span class="line indent1">Additur his Calaber Sallentinaeque cohortes</span><span class="linebreak"></span>
<span class="line">necnon Brundisium, quo desinit Itala tellus.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>parebat legio audaci permissa Cethego.</span><span class="linebreak"></span>
<span class="line">qui socias vires atque indiscreta maniplis</span><span class="linebreak"></span>
<span class="line">arma recensebat: nunc sese ostendere miles</span><span class="linebreak"></span>
<span class="line">Leucosiae e scopulis, nunc, quem Picentia Paesto</span><span class="linebreak"></span>
<span class="line">misit et exhaustae mox Poeno Marte Cerillae,</span><span class="linebreak"></span>
<span class="line">nunc Silarus quos nutrit aquis, quo gurgite tradunt</span><span class="linebreak"></span>
<span class="line"><span class="br"></span><span class="lineNumber">581</span><span class="br"></span>duritiem lapidum mersis inolescere ramis.</span><span class="linebreak"></span>
<span class="line">ille et pugnacis laudavit tela Salerni,</span><span class="linebreak"></span>
<span class="line">falcatos enses, et, quae Buxentia pubes</span><span class="linebreak"></span>
<span class="line">aptabat dextris, irrasae robora clavae.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>ipse, humero exsertus gentili more parentum,</span><span class="linebreak"></span>
<span class="line">difficili gaudebat equo roburque iuventae</span><span class="linebreak"></span>
<span class="line">flexi cornipedis duro exercebat in ore.</span><span class="linebreak"></span></p>
<p class="lineGroup"><span class="line indent1">Vos etiam, accisae desolataeque virorum</span><span class="linebreak"></span>
<span class="line">Eridani gentes, nullo attendente deorum</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>votis tunc vestris, casura ruistis in arma.</span><span class="linebreak"></span>
<span class="line">certavit Mutinae quassata Placentia bello;</span><span class="linebreak"></span>
</p></section><notes></notes></section>