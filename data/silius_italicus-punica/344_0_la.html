<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ora virum et longum medicata reponit in aevum.</span><span class="linebreak"></span>
<span class="line">quid, qui reclusa nudos Garamantes harena</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>infodiunt? quid, qui saevo sepelire profundo</span><span class="linebreak"></span>
<span class="line">exanimos mandant Libycis Nasamones in oris?</span><span class="linebreak"></span>
<span class="line">at Celtae vacui capitis circumdare gaudent</span><span class="linebreak"></span>
<span class="line">ossa, nefas, auro ac mensis ea pocula servant.</span><span class="linebreak"></span>
<span class="line">Cecropidae ob patriam Mavortis sorte peremptos</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>decrevere simul communibus urere flammis.</span><span class="linebreak"></span>
<span class="line">at gente in Scythica suffixa cadavera truncis</span><span class="linebreak"></span>
<span class="line">lenta dies sepelit, putri liquentia tabo.”</span><span class="linebreak"></span></p>
<p class="lineGroup"><span class="line indent1">Talia dum memorant, umbra veniente Sibyllae,</span><span class="linebreak"></span>
<span class="line">Autonoë “finem hic,” inquit, “sermonibus adde</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>alternis. haec, haec veri fecunda sacerdos,</span><span class="linebreak"></span>
<span class="line">cui tantum patuit rerum quantum ipse negarit</span><span class="linebreak"></span>
<span class="line">plus novisse deus. me iam comitante tuorum</span><span class="linebreak"></span>
<span class="line">tempus abire globo et pecudes imponere flammis.”</span><span class="linebreak"></span></p>
<p class="lineGroup">
<span class="line indent1">At gravida arcanis Cymes anus attigit ore</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>postquam sacrificum delibavitque cruorem,</span><span class="linebreak"></span>
<span class="line">in decus egregiae vultus intenta iuventae</span><span class="linebreak"></span>
<span class="line">“aetherea fruerer cum luce, haud segniter,” inquit,</span><span class="linebreak"></span>
<span class="line">“Cymaeo populis vox nostra sonabat in antro.</span><span class="linebreak"></span>
<span class="line">tum te permixtum saeclis rebusque futuris</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Aeneadum cecini. sed non sat digna mearum</span><span class="linebreak"></span>
<span class="line">cura tuis vocum: nec enim conquirere dicta</span><span class="linebreak"></span>
<span class="line">aut servare fuit proavis sollertia vestris.</span><span class="linebreak"></span>
<span class="line">verum age, disce, puer, quando cognoscere cordi est,</span><span class="linebreak"></span>
<span class="line">iam tua deque tuis pendentia Dardana fatis.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>namque tibi cerno properatum oracula vitae</span><span class="linebreak"></span>
</p></section><notes></notes></section>