<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line indent1"><span class="br"></span><span class="lineNumber">690</span><span class="br"></span>Miratur pater aeternos cessare repente</span><span class="linebreak"></span>
<span class="line">Eridanus cursus; Nympharumque intima maestus</span><span class="linebreak"></span>
<span class="line">implevit chorus attonitis ululatibus antra.</span><span class="linebreak"></span>
<span class="line">ter caput ambustum conantem attollere iacta</span><span class="linebreak"></span>
<span class="line">lampade Vulcanus mersit fumantibus undis,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>ter correpta dei crines nudavit harundo.</span><span class="linebreak"></span>
<span class="line">tum demum admissae voces et vota precantis,</span><span class="linebreak"></span>
<span class="line">orantique datum ripas servare priores.</span><span class="linebreak"></span>
<span class="line">ac tandem a Trebia revocavit Scipio fessas</span><span class="linebreak"></span>
<span class="line">munitum in collem, Graccho comitante, cohortes.</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>at Poenus, multo fluvium veneratus honore,</span><span class="linebreak"></span>
<span class="line">gramineas undis statuit socialibus aras,</span><span class="linebreak"></span>
<span class="line">nescius heu, quanto superi maiora moverent,</span><span class="linebreak"></span>
<span class="line">et quos Ausoniae luctus, Thrasymenne, parares.</span><span class="linebreak"></span></p>
<p class="lineGroup"><span class="line indent1">Boiorum nuper populos turbaverat armis</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Flaminius, facilisque viro tum gloria belli,</span><span class="linebreak"></span>
<span class="line">corde levem atque astus inopem contundere gentem.</span><span class="linebreak"></span>
<span class="line">sed labor haud idem Tyrio certasse tyranno.</span><span class="linebreak"></span>
<span class="line">hunc, laevis urbi genitum ad fatalia damna</span><span class="linebreak"></span>
<span class="line">ominibus, parat imperio Saturnia fesso</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>ductorem dignumque virum veniente ruina.</span><span class="linebreak"></span>
<span class="line">inde ubi prima dies iuris, clavumque regendae</span><span class="linebreak"></span>
<span class="line">invasit patriae, ac sub nutu castra fuere,</span><span class="linebreak"></span>
<span class="line">ut pelagi rudis et pontum tractare per artem</span><span class="linebreak"></span>
<span class="line">nescius, accepit miserae si iura carinae,</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>ventorum tenet ipse vicem cunctisque procellis</span><span class="linebreak"></span>
<span class="line">dat iactare ratem: fertur vaga gurgite puppis,</span><span class="linebreak"></span>
<span class="line">ipsius in scopulos dextra impellente magistri.</span><span class="linebreak"></span>
<span class="line">ergo agitur raptis praeceps exercitus armis</span><span class="linebreak"></span>
</p></section><notes></notes></section>