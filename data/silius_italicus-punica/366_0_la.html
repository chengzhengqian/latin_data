<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">nomen erat, captus quondam ad Thrasymenna fluenta,</span><span class="linebreak"></span>
<span class="line"><span class="br"></span><span class="lineNumber">151</span><span class="br"></span>servitium facile et dominantis mollia iussa</span><span class="linebreak"></span>
<span class="line">expertus Beryae, patrias remearat ad oras</span><span class="linebreak"></span>
<span class="line">sponte faventis eri; repetitisque impiger armis</span><span class="linebreak"></span>
<span class="line">tum veteres Siculo casus Mavorte piabat.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>atque is, dum medios inter fera proelia miscet,</span><span class="linebreak"></span>
<span class="line">illatus Beryae, cui, pacta ad regia misso</span><span class="linebreak"></span>
<span class="line">Poenorum a populis sociataque bella gerenti,</span><span class="linebreak"></span>
<span class="line">aerato cassis munimine clauserat ora,</span><span class="linebreak"></span>
<span class="line">invadit ferro iuvenem trepideque ferentem</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>instabiles retro gressus prosternit harena.</span><span class="linebreak"></span>
<span class="line">at miser, audita victoris voce, trementem</span><span class="linebreak"></span>
<span class="line">cunctantemque animam Stygia ceu sede reducens,</span><span class="linebreak"></span>
<span class="line">cassidis a mento malefidae vincula rumpit</span><span class="linebreak"></span>
<span class="line">iungebatque preces atque addere verba parabat.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>sed, subito aspectu et noto conterritus ore,</span><span class="linebreak"></span>
<span class="line">Tyrrhenus ferrumque manu revocavit et ultro</span><span class="linebreak"></span>
<span class="line">talia cum gemitu lacrimis effudit obortis:</span><span class="linebreak"></span>
<span class="line">“ne, quaeso, supplex lucem dubiusque precare;</span><span class="linebreak"></span>
<span class="line">fas hostem servare mihi. multo optimus ille</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>militiae, cui postremum est primumque, tueri</span><span class="linebreak"></span>
<span class="line">inter bella fidem: tu letum evadere nobis</span><span class="linebreak"></span>
<span class="line">das prior et servas nondum servatus ab hoste.</span><span class="linebreak"></span>
<span class="line">haud equidem dignum memet, quae tristia vidi,</span><span class="linebreak"></span>
<span class="line">abnuerim dignumque iterum in peiora revolvi,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>si tibi per medios ignes mediosque per enses</span><span class="linebreak"></span>
<span class="line">non dederit mea dextra viam.” sic fatur et ultro</span><span class="linebreak"></span>
<span class="line">attollit vitaque exaequat munera vitae.</span><span class="linebreak"></span></p>
<p class="lineGroup"><span class="line indent1">At, compos Sicula primum certaminis ora</span><span class="linebreak"></span>
<span class="line">coepti, Marcellus victricia signa, quieto</span><span class="linebreak"></span>
</p></section><notes></notes></section>