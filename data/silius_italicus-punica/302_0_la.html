<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">tum, tristi nemore atque umbris nigrantibus horrens</span><span class="linebreak"></span>
<span class="line">et formidatus volucri, letale vomebat</span><span class="linebreak"></span>
<span class="line">suffuso virus caelo Stygiaque per urbes</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>religione sacer saevum retinebat honorem.</span><span class="linebreak"></span>
<span class="line">huic vicina palus—fama est Acherontis ad undas</span><span class="linebreak"></span>
<span class="line">pandere iter—caecas stagnante voragine fauces</span><span class="linebreak"></span>
<span class="line">laxat et horrendos aperit telluris hiatus</span><span class="linebreak"></span>
<span class="line">interdumque novo perturbat lumine manes.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>at iuxta caligantes longumque per aevum</span><span class="linebreak"></span>
<span class="line">infernis pressas nebulis pallente sub umbra</span><span class="linebreak"></span>
<span class="line">Cimmerias iacuisse domos noctemque profundam</span><span class="linebreak"></span>
<span class="line">Tartareae narrant urbis. tum sulphure et igni</span><span class="linebreak"></span>
<span class="line">semper anhelantes coctoque bitumine campos</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>ostentant. tellus, atro exundante vapore</span><span class="linebreak"></span>
<span class="line">suspirans ustisque diu calefacta medullis,</span><span class="linebreak"></span>
<span class="line">aestuat et Stygios exhalat in aëra flatus;</span><span class="linebreak"></span>
<span class="line">parturit et tremulis metuendum exsibilat antris,</span><span class="linebreak"></span>
<span class="line">interdumque cavas luctatus rumpere sedes</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>aut exire fretis, sonitu lugubre minaci</span><span class="linebreak"></span>
<span class="line">Mulciber immugit lacerataque viscera terrae</span><span class="linebreak"></span>
<span class="line">mandit et exesos labefactat murmure montes.</span><span class="linebreak"></span>
<span class="line">tradunt Herculea prostratos mole Gigantas</span><span class="linebreak"></span>
<span class="line">tellurem iniectam quatere, et spiramine anhelo</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>torreri late campos, quotiensque minantur</span><span class="linebreak"></span>
<span class="line">rumpere compagem impositam, expallescere caelum.</span><span class="linebreak"></span>
<span class="line">apparet Prochyte saevum sortita Mimanta,</span><span class="linebreak"></span>
<span class="line">apparet procul Inarime, quae turbine nigro</span><span class="linebreak"></span>
<span class="line">fumantem premit Iapetum flammasque rebelli</span><span class="linebreak"></span>
</p>
</section><notes></notes></section>