<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">exuerat regina loco. stant marmore maesto</span><span class="linebreak"></span>
<span class="line">effigies, Belusque parens omnisque nepotum</span><span class="linebreak"></span>
<span class="line">a Belo series; stat gloria gentis Agenor,</span><span class="linebreak"></span>
<span class="line">et qui longa dedit terris cognomina Phoenix.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>ipsa sedet tandem aeternum coniuncta Sychaeo;</span><span class="linebreak"></span>
<span class="line">ante pedes ensis Phrygius iacet; ordine centum</span><span class="linebreak"></span>
<span class="line">stant arae caelique deis Erebique potenti.</span><span class="linebreak"></span>
<span class="line">hic, crine effuso, atque Hennaeae numina divae</span><span class="linebreak"></span>
<span class="line">atque Acheronta vocat Stygia cum veste sacerdos.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>immugit tellus rumpitque horrenda per umbras</span><span class="linebreak"></span>
<span class="line">sibila; inaccensi flagrant altaribus ignes.</span><span class="linebreak"></span>
<span class="line">tum magico volitant cantu per inania manes</span><span class="linebreak"></span>
<span class="line">exciti, vultusque in marmore sudat Elissae.</span><span class="linebreak"></span>
<span class="line">Hannibal haec patrio iussu ad penetralia fertur;</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>ingressique habitus atque ora explorat Hamilcar.</span><span class="linebreak"></span>
<span class="line">non ille euhantis Massylae palluit iras,</span><span class="linebreak"></span>
<span class="line">non diros templi ritus aspersaque tabo</span><span class="linebreak"></span>
<span class="line">limina et audito surgentes carmine flammas.</span><span class="linebreak"></span>
<span class="line">olli permulcens genitor caput oscula libat</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>attollitque animos hortando et talibus implet:</span><span class="linebreak"></span></p>
<p class="lineGroup"><span class="line indent1">â€œGens recidiva Phrygum Cadmeae stirpis alumnos</span><span class="linebreak"></span>
<span class="line">foederibus non aequa premit; si fata negarint</span><span class="linebreak"></span>
<span class="line">dedecus id patriae nostra depellere dextra,</span><span class="linebreak"></span>
</p></section><notes></notes></section>