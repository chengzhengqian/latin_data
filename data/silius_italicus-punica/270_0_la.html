<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">haec Libys; atque repens, crepitantibus undique</span><span class="linebreak"></span>
<span class="line indent2">flammis,</span><span class="linebreak"></span>
<span class="line">aetherias anima exultans evasit in auras.</span><span class="linebreak"></span></p>
<p class="lineGroup">
<span class="line indent1">Fama dehinc gliscente sono iam sidera adibat;</span><span class="linebreak"></span>
<span class="line">iam maria ac terras primamque intraverat urbem.</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>diffidunt muris; solam pavitantibus arcem</span><span class="linebreak"></span>
<span class="line">speravisse sat est: nec enim superesse iuventam,</span><span class="linebreak"></span>
<span class="line">ac stare Ausoniae vacuum sine corpore nomen.</span><span class="linebreak"></span>
<span class="line">quodque adeo nondum portis irruperit hostis,</span><span class="linebreak"></span>
<span class="line">contemptu cessare putant. iam tecta cremari,</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>ac delubra rapi, caedesque ante ora nefandae</span><span class="linebreak"></span>
<span class="line">natorum, septemque arces fumare videntur.</span><span class="linebreak"></span>
<span class="line">lux una eversas bis centum in strage curules,</span><span class="linebreak"></span>
<span class="line">ac iuvenum bis tricenis orbata gemebat</span><span class="linebreak"></span>
<span class="line">milibus exhaustae nutantia moenia Romae;</span><span class="linebreak"></span>
<span class="line">atque ea post Trebiam, post Tusci stagna profundi,</span><span class="linebreak"></span>
<span class="line"><span class="br"></span><span class="lineNumber">591</span><span class="br"></span>nec socium numero pariter leviore perempto.</span><span class="linebreak"></span>
<span class="line">sed vero sed enim reliqui pia turba senatus</span><span class="linebreak"></span>
<span class="line">munera sortito invadunt. celer omnia lustrans</span><span class="linebreak"></span>
<span class="line">clamitat attonitis Fabius: â€œnon ulla relicta est,</span><span class="linebreak"></span>
<span class="line">credite, cunctandi ratio: approperemus, ut hostis</span><span class="linebreak"></span>
<span class="line"><span class="br"></span><span class="lineNumber">596</span><span class="br"></span>nequiquam armatos ausit succedere muros.</span><span class="linebreak"></span>
<span class="line">dura inter pavidos alitur fortuna sedendo,</span><span class="linebreak"></span>
<span class="line">et gliscunt adversa metu; ite ocius, arma</span><span class="linebreak"></span>
<span class="line">deripite, o pubes, templis. vos atria raptim</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>nudate et clipeos in bella refigite captos.</span><span class="linebreak"></span>
<span class="line">sat patriae sumus, e numero si ad proelia nostro</span><span class="linebreak"></span>
</p></section><notes></notes></section>