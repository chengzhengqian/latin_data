<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Lydorum in populos sedemque ab origine prisci</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>sacratam Corythi iunctosque a sanguine avorum</span><span class="linebreak"></span>
<span class="line">Maeonios Italis permixta stirpe colonos.</span><span class="linebreak"></span></p>
<p class="lineGroup"><span class="line indent1">Nec regem Afrorum noscenda ad coepta moratur</span><span class="linebreak"></span>
<span class="line">laude super tanta monitor deus. omnia somni</span><span class="linebreak"></span>
<span class="line">condiderant aegrisque dabant oblivia curis,</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>cum Iuno, in stagni numen conversa propinqui</span><span class="linebreak"></span>
<span class="line">et madidae frontis crines circumdata fronde</span><span class="linebreak"></span>
<span class="line">populea, stimulat subitis praecordia curis</span><span class="linebreak"></span>
<span class="line">ac rumpit ducis haud spernenda voce quietem:</span><span class="linebreak"></span>
<span class="line">“o felix famae et Latio lacrimabile nomen</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>Hannibal, Ausoniae si te Fortuna creasset,</span><span class="linebreak"></span>
<span class="line">ad magnos venture deos! cur fata tenemus?</span><span class="linebreak"></span>
<span class="line">pelle moras: brevis est magni Fortuna favoris.</span><span class="linebreak"></span>
<span class="line">quantum vovisti, cum Dardana bella parenti</span><span class="linebreak"></span>
<span class="line">iurares, fluet Ausonio tibi corpore tantum</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>sanguinis, et patrias satiabis caedibus umbras.</span><span class="linebreak"></span>
<span class="line">nobis persolves meritos securus honores.</span><span class="linebreak"></span>
<span class="line">namque ego sum, celsis quem cinctum montibus</span><span class="linebreak"></span>
<span class="line indent2">ambit</span><span class="linebreak"></span>
<span class="line">Tmolo missa manus, stagnis Thrasymennus opacis.”</span><span class="linebreak"></span></p>
<p class="lineGroup"><span class="line indent1">His agitur monitis et laetam numine pubem</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>protinus aërii praeceps rapit aggere montis.</span><span class="linebreak"></span>
<span class="line">horrebat glacie saxa inter lubrica summo</span><span class="linebreak"></span>
<span class="line">piniferum caelo miscens caput Apenninus.</span><span class="linebreak"></span>
<span class="line">condiderat nix alta trabes, et vertice celso</span><span class="linebreak"></span>
</p></section><notes></notes></section>