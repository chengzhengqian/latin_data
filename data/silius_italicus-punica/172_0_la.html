<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">“ite citi, ruite ad portas, propellite vallum</span><span class="linebreak"></span>
<span class="line">pectoribus. quantum campi distamus, ad umbras</span><span class="linebreak"></span>
<span class="line">tantum hosti superest. resides ad bella vocantur,</span><span class="linebreak"></span>
<span class="line">quis pudeat certare, senes: quodcumque videtis,</span><span class="linebreak"></span>
<span class="line">hoc reliquum est, primo damnatum ut inutile bello.</span><span class="linebreak"></span>
<span class="line">en, ubi nunc Gracchi atque ubi nunc sunt fulmina</span><span class="linebreak"></span>
<span class="line indent2"><span class="br"></span><span class="lineNumber">106</span><span class="br"></span>gentis</span><span class="linebreak"></span>
<span class="line">Scipiadae? pulsi Ausonia non ante paventem</span><span class="linebreak"></span>
<span class="line">dimisere fugam, quam terror ad ultima mundi</span><span class="linebreak"></span>
<span class="line">Oceanumque tulit; profugus nunc errat uterque,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>nomina nostra tremens, et ripas servat Hiberi.</span><span class="linebreak"></span>
<span class="line">est etiam, cur Flaminio mihi gloria caeso</span><span class="linebreak"></span>
<span class="line">creverit, et titulis libeat cur figere nostris</span><span class="linebreak"></span>
<span class="line">crudum Marte viri nomen: quot demere noster</span><span class="linebreak"></span>
<span class="line">huic annos Fabio gladius valet! at tamen audet.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>audeat. haud ultra faxo spectetur in armis.”</span><span class="linebreak"></span></p>
<p class="lineGroup"><span class="line indent1">Talia vociferans volucri rapit agmina cursu</span><span class="linebreak"></span>
<span class="line">ac, praevectus equo, nunc dextra provocat hostem,</span><span class="linebreak"></span>
<span class="line">nunc voce increpitat, missa nunc eminus hasta</span><span class="linebreak"></span>
<span class="line">fertur ovans pugnaeque agitat simulacra futurae.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ut Thetidis proles Phrygiis Vulcania campis</span><span class="linebreak"></span>
<span class="line">arma tulit, clipeo amplexus terramque polumque</span><span class="linebreak"></span>
<span class="line">maternumque fretum totumque in imagine mundum.</span><span class="linebreak"></span></p>
<p class="lineGroup"><span class="line indent1">Cassarum sedet irarum spectator et alti</span><span class="linebreak"></span>
<span class="line">celsus colle iugi domat exultantia corda</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>infractasque minas dilato Marte fatigat</span><span class="linebreak"></span>
<span class="line">sollers cunctandi Fabius. ceu nocte sub atra</span><span class="linebreak"></span>
<span class="line">munitis pastor stabulis per ovilia clausum</span><span class="linebreak"></span>
</p></section><notes></notes></section>