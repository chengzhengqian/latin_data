<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ac iuvenem, quem Vasco levis, quem spicula densus</span><span class="linebreak"></span>
<span class="line"><span class="br"></span><span class="lineNumber">16</span><span class="br"></span>Cantaber urgebat, letalibus eripit armis.</span><span class="linebreak"></span>
<span class="line">abscessere retro pavidique in terga relatos</span><span class="linebreak"></span>
<span class="line">abduxere gradus; ut, laetus valle remota</span><span class="linebreak"></span>
<span class="line">cum capream venator agit fessamque propinquo</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>insequitur cursu et sperat iam tangere dextra,</span><span class="linebreak"></span>
<span class="line">si ferus adverso subitum se protulit antro</span><span class="linebreak"></span>
<span class="line">et stetit ante oculos frendens leo, deserit una</span><span class="linebreak"></span>
<span class="line">et color et sanguis et tela minora periclo,</span><span class="linebreak"></span>
<span class="line">nec iam speratae cura est in pectore praedae.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nunc in restantes mucronem comminus urget,</span><span class="linebreak"></span>
<span class="line">nunc trepidos ac terga mala formidine versos</span><span class="linebreak"></span>
<span class="line">assequitur telis. furere ac decorare labores</span><span class="linebreak"></span>
<span class="line">et saevire iuvat; cadit ingens nominis expers</span><span class="linebreak"></span>
<span class="line">uni turba viro; atque alter si detur in armis</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Paulus Dardaniis, amittant nomina Cannae.</span><span class="linebreak"></span></p>
<p class="lineGroup">
<span class="line indent1">Tandem inclinato cornu sine more ruebat</span><span class="linebreak"></span>
<span class="line">prima acies, non parca fugae. Labienus et Ocres</span><span class="linebreak"></span>
<span class="line">sternuntur leto atque Opiter, quos Setia colle</span><span class="linebreak"></span>
<span class="line">vitifero, celsis Labienum Cingula saxa</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>miserunt muris. iunxit fera tempora leti</span><span class="linebreak"></span>
<span class="line">Sidonius non consimili discrimine miles:</span><span class="linebreak"></span>
<span class="line">nam Labienus obit penetrante per ilia corno;</span><span class="linebreak"></span>
<span class="line">fratres, hic humero, cecidere, hic poplite, caesis.</span><span class="linebreak"></span>
<span class="line">oppetis et Tyrio super inguina fixe veruto</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>Maecenas, cui Maeonia venerabile terra</span><span class="linebreak"></span>
<span class="line">et sceptris olim celebratum nomen Etruscis.</span><span class="linebreak"></span>
<span class="line">per medios agitur, proiecto lucis amore</span><span class="linebreak"></span>
</p></section><notes></notes></section>