<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">terque quaterque solo penitus tremuere revulsae</span><span class="linebreak"></span>
<span class="line">Tarpeiae rupes, atque atro sanguine flumen</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>manavit Iovis in templis, lacrimaeque vetusta</span><span class="linebreak"></span>
<span class="line">effigie patris large fluxere Quirini.</span><span class="linebreak"></span>
<span class="line">maior et horrificis sese extulit Allia ripis.</span><span class="linebreak"></span>
<span class="line">non Alpes sedere loco, non nocte dieve</span><span class="linebreak"></span>
<span class="line">ingentes inter stetit Apenninus hiatus.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>axe super medio, Libyes a parte, coruscae</span><span class="linebreak"></span>
<span class="line">in Latium venere faces, ruptusque fragore</span><span class="linebreak"></span>
<span class="line">horrisono polus, et vultus patuere Tonantis.</span><span class="linebreak"></span>
<span class="line">Aetnaeos quoque contorquens e cautibus ignes</span><span class="linebreak"></span>
<span class="line">Vesvius intonuit, scopulisque in nubila iactis</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>Phlegraeus tetigit trepidantia sidera vertex.</span><span class="linebreak"></span></p>
<p class="lineGroup"><span class="line indent1">Ecce inter medios belli praesagus, et ore</span><span class="linebreak"></span>
<span class="line">attonito sensuque simul, clamoribus implet</span><span class="linebreak"></span>
<span class="line">miles castra feris et anhelat clade futura:</span><span class="linebreak"></span>
<span class="line">â€œparcite, crudeles superi; iam stragis acervis</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>deficiunt campi; video per densa volantem</span><span class="linebreak"></span>
<span class="line">agmina ductorem Libyae currusque citatos</span><span class="linebreak"></span>
<span class="line">arma virum super atque artus et signa trahentem.</span><span class="linebreak"></span>
<span class="line">turbinibus furit insanis et proelia ventus</span><span class="linebreak"></span>
<span class="line">inque oculos inque ora rotat. cadit, immemor aevi,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>nequicquam, Thrasymenne, tuis Servilius oris</span><span class="linebreak"></span>
<span class="line">subductus. quo, Varro, fugis? pro Iupiter! ictu</span><span class="linebreak"></span>
<span class="line">procumbit saxi, fessis spes ultima, Paulus.</span><span class="linebreak"></span>
<span class="line">cesserit huic Trebia exitio. pons ecce cadentum</span><span class="linebreak"></span>
<span class="line">corporibus struitur, ructatque cadavera fumans</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>Aufidus, ac victrix insultat belua campis.</span><span class="linebreak"></span>
</p></section><notes></notes></section>