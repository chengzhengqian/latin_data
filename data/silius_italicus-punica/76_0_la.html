<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">515</span><span class="br"></span>ferre pedem ac proprio turmas evadere calle.</span><span class="linebreak"></span>
<span class="line">rumpit inaccessos aditus atque ardua primus</span><span class="linebreak"></span>
<span class="line">exsuperat summaque vocat de rupe cohortes.</span><span class="linebreak"></span>
<span class="line">tum, qua durati concreto frigore collis</span><span class="linebreak"></span>
<span class="line">lubrica frustratur canenti semita clivo,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>luctantem ferro glaciem premit. haurit hiatu</span><span class="linebreak"></span>
<span class="line">nix resoluta viros, altoque e culmine praeceps</span><span class="linebreak"></span>
<span class="line">humenti turmas operit delapsa ruina.</span><span class="linebreak"></span>
<span class="line">interdum adverso glomeratas turbine Caurus</span><span class="linebreak"></span>
<span class="line">in media ora nives fuscis agit horridus alis;</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>aut rursum immani stridens avulsa procella</span><span class="linebreak"></span>
<span class="line">nudatis rapit arma viris volvensque per orbem</span><span class="linebreak"></span>
<span class="line">contorto rotat in nubes sublimia flatu.</span><span class="linebreak"></span>
<span class="line">quoque magis subiere iugo atque, evadere nisi,</span><span class="linebreak"></span>
<span class="line">erexere gradum, crescit labor. ardua supra</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>sese aperit fessis et nascitur altera mole,</span><span class="linebreak"></span>
<span class="line">unde nec edomitos exsudatosque labores</span><span class="linebreak"></span>
<span class="line">respexisse libet; tanta formidine plana</span><span class="linebreak"></span>
<span class="line">exterrent repetita oculis; atque una pruinae</span><span class="linebreak"></span>
<span class="line">canentis, quacumque datur promittere visus,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>ingeritur facies. medio sic navita pont,</span><span class="linebreak"></span>
<span class="line">cum dulces liquit terras, et inania nullos</span><span class="linebreak"></span>
<span class="line">inveniunt ventos securo carbasa malo,</span><span class="linebreak"></span>
<span class="line">immensas prospectat aquas ac, victa profundis</span><span class="linebreak"></span>
<span class="line">aequoribus, fessus renovat sua lumina caelo.</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>Iamque super clades atque importuna locorum</span><span class="linebreak"></span>
<span class="line">illuvie rigidaeque comae squalore perenni</span><span class="linebreak"></span>
<span class="line">horrida semiferi promunt e rupibus ora,</span><span class="linebreak"></span>
</p></section><notes></notes></section>