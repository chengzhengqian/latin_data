<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">iamque alvo penitus demersa falarica sedit,</span><span class="linebreak"></span>
<span class="line">et geminum volucres lumen rapuere sagittae.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>iam patulis vasto sub vulnere faucibus ater</span><span class="linebreak"></span>
<span class="line">tabificam expirat saniem specus; ultima iamque</span><span class="linebreak"></span>
<span class="line">ingestis cauda et iaculis et pondere conti</span><span class="linebreak"></span>
<span class="line">haeret humi; lassoque tamen minitatur hiatu;</span><span class="linebreak"></span>
<span class="line">donec tormentis stridens magnoque fragore</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>discussit trabs acta caput, longoque resolvens</span><span class="linebreak"></span>
<span class="line">aggere se ripae tandem exhalavit in auras</span><span class="linebreak"></span>
<span class="line">liventem nebulam fugientis ab ore veneni.</span><span class="linebreak"></span>
<span class="line">erupit tristi fluvio mugitus et imis</span><span class="linebreak"></span>
<span class="line">murmura fusa vadis; subitoque et lucus et antrum</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>et resonae silvis ulularunt flebile ripae.</span><span class="linebreak"></span>
<span class="line">heu quantis luimus mox tristia proelia damnis!</span><span class="linebreak"></span>
<span class="line">quantaque supplicia et quales exhausimus iras!</span><span class="linebreak"></span>
<span class="line">nec tacuere pii vates famulumque sororum</span><span class="linebreak"></span>
<span class="line">Naiadum, tepida quas Bagrada nutrit in unda,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>nos violasse manu seris monuere periclis.—</span><span class="linebreak"></span>
<span class="line">haec tunc hasta decus nobis pretiumque secundi</span><span class="linebreak"></span>
<span class="line">vulneris a vestro, Serrane, tributa parente,</span><span class="linebreak"></span>
<span class="line">princeps quae sacro bibit e serpente cruorem.”</span><span class="linebreak"></span></p>
<p class="lineGroup"><span class="line indent1">Iamdudum vultus lacrimis atque ora rigabat</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Serranus medioque viri sermone profatur:</span><span class="linebreak"></span>
<span class="line">“huic si vita duci nostrum durasset in aevum,</span><span class="linebreak"></span>
<span class="line">non Trebia infaustas superasset sanguine ripas,</span><span class="linebreak"></span>
<span class="line">nec, Thrasymenne,tuus premeret tot nomina gurges.”</span><span class="linebreak"></span></p>
<p class="lineGroup"><span class="line indent1">Tum senior: “magnas,” inquit, “de sanguine</span><span class="linebreak"></span>
<span class="line indent2">poenas</span><span class="linebreak"></span>
</p></section><notes></notes></section>