<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">vulneribus qui ferret opem; per devia, fractae</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>innitens hastae furtoque ereptus opacae</span><span class="linebreak"></span>
<span class="line">noctis, iter tacitum Perusina ferebat in arva.</span><span class="linebreak"></span>
<span class="line">ac fessus parvi, quaecumque ibi fata darentur,</span><span class="linebreak"></span>
<span class="line">limina pulsabat tecti, cum membra cubili</span><span class="linebreak"></span>
<span class="line">evolvens non tarda Marus (vetus ille parentis</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>miles et haud surda tractarat proelia fama)</span><span class="linebreak"></span>
<span class="line">procedit, renovata focis et paupere Vesta</span><span class="linebreak"></span>
<span class="line">lumina praetendens. utque ora agnovit et aegrum</span><span class="linebreak"></span>
<span class="line">vulneribus diris ac, lamentabile visu,</span><span class="linebreak"></span>
<span class="line">lapsantes fultum truncata cuspide gressus,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>funesti rumore mali iam saucius aures:</span><span class="linebreak"></span>
<span class="line">“quod scelus, o nimius vitae nimiumque ferendis</span><span class="linebreak"></span>
<span class="line">adversis genitus, cerno? te, maxime, vidi,</span><span class="linebreak"></span>
<span class="line">ductorum, cum captivo Carthaginis arcem</span><span class="linebreak"></span>
<span class="line">terreres vultu, crimen culpamque Tonantis,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>occidere atque hausi, quem non Sidonia tecta</span><span class="linebreak"></span>
<span class="line">expulerint eversa meo de corde, dolorem.</span><span class="linebreak"></span>
<span class="line">estis ubi en iterum, superi? dat pectora ferro</span><span class="linebreak"></span>
<span class="line">Regulus, ac tantae stirpem periura recidit</span><span class="linebreak"></span>
<span class="line">surgentem Carthago domus.” inde aegra reponit</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>membra toro; nec ferre rudis medicamina (quippe</span><span class="linebreak"></span>
<span class="line">callebat bellis) nunc purgat vulnera lympha,</span><span class="linebreak"></span>
<span class="line">nunc mulcet sucis: ligat inde ac vellera molli</span><span class="linebreak"></span>
<span class="line">circumdat tactu et torpentes mitigat artus.</span><span class="linebreak"></span>
<span class="line">exin cura seni, tristem depellere fesso</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>ore sitim et parca vires accersere mensa.</span><span class="linebreak"></span>
<span class="line">quae postquam properata, sopor sua munera tandem</span><span class="linebreak"></span>
</p></section><notes></notes></section>