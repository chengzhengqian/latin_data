<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">iam maria effusas cernes turbare carinas</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>et Latiam toto pubem volitare profundo,</span><span class="linebreak"></span>
<span class="line">dum lentus coepti terra cunctaris Hibera.</span><span class="linebreak"></span>
<span class="line">scilicet, id satis est decoris memorandaque virtus,</span><span class="linebreak"></span>
<span class="line">quod tanto cecidit molimine Graia Saguntos?</span><span class="linebreak"></span>
<span class="line">en age, si quid inest animo par fortibus ausis,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>fer gressus agiles mecum et comitare vocantem;</span><span class="linebreak"></span>
<span class="line">respexisse veto (monet hoc pater ille deorum);</span><span class="linebreak"></span>
<span class="line">victorem ante altae statuam te moenia Romae.‚Äù</span><span class="linebreak"></span></p>
<p class="lineGroup"><span class="line indent1">Iamque videbatur dextram iniectare graduque</span><span class="linebreak"></span>
<span class="line">laetantem trahere in Saturnia regna citato,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>cum subitus circa fragor et vibrata per auras</span><span class="linebreak"></span>
<span class="line">exterrent saevis a tergo sibila linguis;</span><span class="linebreak"></span>
<span class="line">ingentique metu divum praecepta paventi</span><span class="linebreak"></span>
<span class="line">effluxere viro, et turbatus lumina flectit.</span><span class="linebreak"></span>
<span class="line">ecce iugis rapiens silvas ac robora vasto</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>contorta amplexu tractasque per invia rupes,</span><span class="linebreak"></span>
<span class="line">ater letifero stridebat turbine serpens.</span><span class="linebreak"></span>
<span class="line">quantus non aequas perlustrat flexibus Arctos,</span><span class="linebreak"></span>
<span class="line">et geminum lapsu sidus circumligat Anguis,</span><span class="linebreak"></span>
<span class="line">immani tantus fauces diducit hiatu</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>attollensque caput nimbosis montibus aequat.</span><span class="linebreak"></span>
<span class="line">congeminat sonitus rupti violentia caeli</span><span class="linebreak"></span>
<span class="line">imbriferamque hiemem permixta grandine torquet.</span><span class="linebreak"></span>
<span class="line">hoc trepidus monstro (neque enim sopor ille nec altae</span><span class="linebreak"></span>
<span class="line">vis aderat noctis, virgaque fugante tenebras</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>miscuerat lucem somno deus) ardua quae sit,</span><span class="linebreak"></span>
<span class="line">scitatur pestis terrasque urgentia membra</span><span class="linebreak"></span>
<span class="line">quo ferat et quosnam populos deposcat hiatu.</span><span class="linebreak"></span>
</p></section><notes></notes></section>