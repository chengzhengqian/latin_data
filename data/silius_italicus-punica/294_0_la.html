<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">540</span><span class="br"></span>quas emimus bello. defit iam belua, tristis</span><span class="linebreak"></span>
<span class="line">Ausoniis terror, necnon alimenta fatigant.”</span><span class="linebreak"></span></p>
<p class="lineGroup">
<span class="line indent1">Atque ea dum memorat, torvo conversus in ora</span><span class="linebreak"></span>
<span class="line">Hannonis vultu, quem gliscens gloria pravum</span><span class="linebreak"></span>
<span class="line">ductoris studio iam dudum agitabat acerbo:</span><span class="linebreak"></span>
<span class="line">“iamne tibi dextras inceptaque nostra probamus?</span><span class="linebreak"></span>
<span class="line"><span class="br"></span><span class="lineNumber">546</span><span class="br"></span>iam fas Dardanio me non servire colono?</span><span class="linebreak"></span>
<span class="line">anne iterum Hannibalem dedi placet? atra veneno</span><span class="linebreak"></span>
<span class="line">invidiae nigroque undantia pectora felle,</span><span class="linebreak"></span>
<span class="line">tandem tot titulis totque exorata tropaeis,</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>infelix muta. dextra en, en dextera, quam tu</span><span class="linebreak"></span>
<span class="line">Aeneadis lacerare dabas, et litora et amnes</span><span class="linebreak"></span>
<span class="line">et stagna et latos implevit sanguine campos.”</span><span class="linebreak"></span>
<span class="line">haec Mago, atque animos favor haud obscurus alebat.</span><span class="linebreak"></span></p>
<p class="lineGroup">
<span class="line indent1">Cui, simul invidia atque ira stimulantibus, Hannon:</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>“talia vesani iuvenis convicia miror</span><span class="linebreak"></span>
<span class="line">haud equidem; tumet ingenio, fraternaque corda</span><span class="linebreak"></span>
<span class="line">non tarde agnoscas et virus futile linguae.</span><span class="linebreak"></span>
<span class="line">qui ne mutatum vanis absistere credat,</span><span class="linebreak"></span>
<span class="line">nunc pacem orandum, nunc improba foedere rupto</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>arma reponendum et bellum exitiale cavendum</span><span class="linebreak"></span>
<span class="line">auctor ego. atque adeo vosmet perpendite, quaeso,</span><span class="linebreak"></span>
<span class="line">quid ferat; haud aliud nobis censere relictum est.</span><span class="linebreak"></span>
<span class="line">tela, viros, aurum, classes, alimenta precatur</span><span class="linebreak"></span>
<span class="line">belligeramque feram. victus non plura petisset.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>sanguine Dardanio Rutulos saturavimus agros,</span><span class="linebreak"></span>
<span class="line">et iacet in campis Latium. deponere curas</span><span class="linebreak"></span>
<span class="line">tandem ergo, bone, da, victor, liceatque sedere</span><span class="linebreak"></span>
</p></section><notes></notes></section>