<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Maeonidum tellus, atramque per aethera volvens</span><span class="linebreak"></span>
<span class="line">abrupto fregit caelo super agmina nubem.</span><span class="linebreak"></span>
<span class="line">nec Poenum avertisse satis; dat numine magno</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Aeneadis mentem, gremio deponere tuto</span><span class="linebreak"></span>
<span class="line">Romuleam sedem Fabioque salutis habenas</span><span class="linebreak"></span>
<span class="line">credere ductori. cui postquam tradita belli</span><span class="linebreak"></span>
<span class="line">iura videt: “non hunc,” inquit, “superaverit unquam</span><span class="linebreak"></span>
<span class="line">invidia aut blando popularis gloria fuco;</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>non astus fallax, non praeda aliusve cupido.</span><span class="linebreak"></span>
<span class="line">bellandi vetus ac laudum cladumque quieta</span><span class="linebreak"></span>
<span class="line">mente capax; par ingenium castrisque togaeque.”</span><span class="linebreak"></span>
<span class="line">sic genitor divum recipitque ad sidera gressum.</span><span class="linebreak"></span></p>
<p class="lineGroup"><span class="line indent1">Hic, circumspectis nulli deprensus in armis</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>laudatusque Iovi, Fabius mirabile quantum</span><span class="linebreak"></span>
<span class="line">gaudebat reducem patriae annumerare reversus,</span><span class="linebreak"></span>
<span class="line">duxerat egrediens quam secum in proelia, pubem.</span><span class="linebreak"></span>
<span class="line">nec membris quisquam natove pepercit amato</span><span class="linebreak"></span>
<span class="line">acrius, aut vidit socium per bella cruorem</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>tristior. atque idem, perfusus sanguine victor</span><span class="linebreak"></span>
<span class="line">hostili, plenis repetebat moenia castris.</span><span class="linebreak"></span>
<span class="line">stirpe genus clarum caeloque affinis origo.</span><span class="linebreak"></span>
<span class="line">nam remeans longis olim Tirynthius oris</span><span class="linebreak"></span>
<span class="line">et triplicis monstri famam et spectacula captas</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>mira boves hac, qua fulgent nunc moenia Romae,</span><span class="linebreak"></span>
<span class="line">egit ovans. tunc Arcadius, sic fama, locabat</span><span class="linebreak"></span>
</p></section><notes></notes></section>