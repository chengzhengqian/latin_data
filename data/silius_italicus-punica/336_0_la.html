<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">vociferans, pulsis vivendi e pectore curis:</span><span class="linebreak"></span>
<span class="line">“speravi sceptra Ausoniae pepigique, sub armis</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>si dexter Poenis deus et Fortuna fuisset,</span><span class="linebreak"></span>
<span class="line">ut Capuam Iliaci migrarent regna Quirini.</span><span class="linebreak"></span>
<span class="line">qui quaterent muros Tarpeiaque moenia, misi;</span><span class="linebreak"></span>
<span class="line">nec mihi poscendi vigor afuit, alter ut aequos</span><span class="linebreak"></span>
<span class="line">portaret fasces nostro de nomine consul.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>hactenus est vixisse satis, dum copia noctis,</span><span class="linebreak"></span>
<span class="line">cui cordi comes aeterna est Acherontis ad undam</span><span class="linebreak"></span>
<span class="line">libertas, petat ille meas mensasque dapesque;</span><span class="linebreak"></span>
<span class="line">et, victus mentem fuso per membra Lyaeo</span><span class="linebreak"></span>
<span class="line">sopitoque necis morsu, medicamina cladis</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>hauriat ac placidis exarmet fata venenis.”</span><span class="linebreak"></span>
<span class="line">haec ait et turba repetit comitante penates.</span><span class="linebreak"></span>
<span class="line">aedibus in mediis consurgens ilice multa</span><span class="linebreak"></span>
<span class="line">extruitur rogus, hospitium commune peremptis.</span><span class="linebreak"></span></p>
<p class="lineGroup"><span class="line indent1">Nec vulgum cessat furiare dolorque pavorque.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>nunc menti Decius serae redit, et bona virtus</span><span class="linebreak"></span>
<span class="line">exilio punita truci. despectat ab alto</span><span class="linebreak"></span>
<span class="line">sacra Fides agitatque virum fallacia corda.</span><span class="linebreak"></span>
<span class="line">vox occulta subit, passim diffusa per auras:</span><span class="linebreak"></span>
<span class="line">“foedera, mortales, ne saevo rumpite ferro,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>sed castam servate Fidem. fulgentibus ostro</span><span class="linebreak"></span>
<span class="line">haec potior regnis. dubio qui frangere rerum</span><span class="linebreak"></span>
<span class="line">gaudebit pacta ac tenues spes linquet amici,</span><span class="linebreak"></span>
<span class="line">non ill! domus, aut coniux, aut vita manebit</span><span class="linebreak"></span>
<span class="line">umquam expers luctus lacrimaeque: aget, aequore semper</span><span class="linebreak"></span>
</p></section><notes></notes></section>