<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">primitiaeque ducis! taline implere paramus</span><span class="linebreak"></span>
<span class="line">Italiam fama? tales praemittere pugnas?‚Äù</span><span class="linebreak"></span></p>
<p class="lineGroup"><span class="line indent1">Accensae exultant mentes, haustusque medullis</span><span class="linebreak"></span>
<span class="line"><span class="br"></span><span class="lineNumber">346</span><span class="br"></span>Hannibal exagitat, stimulantque sequentia bella.</span><span class="linebreak"></span>
<span class="line">invadunt manibus vallum caesasque relinquunt</span><span class="linebreak"></span>
<span class="line">deiecti muris dextras. subit arduus agger</span><span class="linebreak"></span>
<span class="line">imponitque globos pugnantum desuper urbi.</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>armavit clausos ac portis arcuit hostem</span><span class="linebreak"></span>
<span class="line">librari multa consueta falarica dextra,</span><span class="linebreak"></span>
<span class="line">horrendum visu robur celsisque nivosae</span><span class="linebreak"></span>
<span class="line">Pyrenes trabs lecta iugis, cui plurima cuspis</span><span class="linebreak"></span>
<span class="line">vix muris toleranda lues; sed cetera pingui</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>uncta pice atque atro circumlita sulphure fumant.</span><span class="linebreak"></span>
<span class="line">fulminis haec ritu summis e moenibus arcis</span><span class="linebreak"></span>
<span class="line">incita, sulcatum tremula secat aera flamma,</span><span class="linebreak"></span>
<span class="line">qualis sanguineo praestringit lumina crine</span><span class="linebreak"></span>
<span class="line">ad terram caelo decurrens ignea lampas.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>haec ictu rapido pugnantum saepe per auras,</span><span class="linebreak"></span>
<span class="line">attonito ductore, tulit fumantia membra;</span><span class="linebreak"></span>
<span class="line">haec vastae lateri turris cum turbine fixa,</span><span class="linebreak"></span>
<span class="line">dum penitus pluteis Vulcanum exercet adesis,</span><span class="linebreak"></span>
<span class="line">arma virosque simul pressit flagrante ruina.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>tandem condensis artae testudinis armis</span><span class="linebreak"></span>
<span class="line">subducti Poeni vallo caecaque latebra</span><span class="linebreak"></span>
<span class="line">pandunt prolapsam suffossis moenibus urbem.</span><span class="linebreak"></span>
</p></section><notes></notes></section>