<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">Sidoniasque domos? moneo, certare periclis</span><span class="linebreak"></span>
<span class="line">desine et armisonae caput obiectare procellae.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ni fugis hos ritus, Virtus te saeva iubebit</span><span class="linebreak"></span>
<span class="line">per medias volitare acies mediosque per ignes.</span><span class="linebreak"></span>
<span class="line">haec patrem patruumque tuos, haec prodiga Paulum,</span><span class="linebreak"></span>
<span class="line">haec Decios Stygias Erebi detrusit ad undas,</span><span class="linebreak"></span>
<span class="line">dum cineri titulum memorandaque nomina bustis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>praetendit nec sensurae, quod gesserit, umbrae.</span><span class="linebreak"></span>
<span class="line">at si me comitere, puer, non limite duro</span><span class="linebreak"></span>
<span class="line">iam tibi decurrat concessi temporis aetas.</span><span class="linebreak"></span>
<span class="line">haud umquam trepidos abrumpet bucina somnos;</span><span class="linebreak"></span>
<span class="line">non glaciem Arctoam, non experiere furentis</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ardorem Cancri nec mensas saepe cruento</span><span class="linebreak"></span>
<span class="line">gramine compositas; aberunt sitis aspera et haustus</span><span class="linebreak"></span>
<span class="line">sub galea pulvis plenique timore labores;</span><span class="linebreak"></span>
<span class="line">sed current albusque dies horaeque serenae,</span><span class="linebreak"></span>
<span class="line">et molli dabitur victu sperare senectam.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quantas ipse deus laetos generavit in usus</span><span class="linebreak"></span>
<span class="line">res homini plenaque dedit bona gaudia dextra I</span><span class="linebreak"></span>
<span class="line">atque idem, exemplar lenis mortalibus aevi,</span><span class="linebreak"></span>
<span class="line">imperturbata placidus tenet otia mente.</span><span class="linebreak"></span>
<span class="line">illa ego sum, Anchisae Venerem SimoÃ«ntos ad undas</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>quae iunxi, generis vobis unde editus auctor.</span><span class="linebreak"></span>
<span class="line">illa ego sum, verti superum quae saepe parentem</span><span class="linebreak"></span>
<span class="line">nunc avis in formam, nunc torvi in cornua tauri.</span><span class="linebreak"></span>
<span class="line">huc adverte aures. currit mortalibus aevum,</span><span class="linebreak"></span>
<span class="line">nec nasci bis posse datur; fugit hora, rapitque</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Tartareus torrens ac secum ferre sub umbras,</span><span class="linebreak"></span>
</p></section><notes></notes></section>