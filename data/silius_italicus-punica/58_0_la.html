<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">aeripedis ramos superantia cornua cervi.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>nec levior vinci Libycae telluris alumnus</span><span class="linebreak"></span>
<span class="line">matre super stratique genus deforme bimembres</span><span class="linebreak"></span>
<span class="line">Centauri frontemque minor nunc amnis Acarnan.</span><span class="linebreak"></span>
<span class="line">inter quae fulget sacratis ignibus Oete,</span><span class="linebreak"></span>
<span class="line">ingentemque animam rapiunt ad sidera flammae.</span><span class="linebreak"></span>
<span class="line indent1"><span class="br"></span><span class="lineNumber">45</span><span class="br"></span>Postquam oculos varia implevit virtutis imago,</span><span class="linebreak"></span>
<span class="line">mira dehinc cernit: surgentis mole profundi</span><span class="linebreak"></span>
<span class="line">iniectum terris subitum mare nullaque circa</span><span class="linebreak"></span>
<span class="line">litora et infuso stagnantes aequore campos.</span><span class="linebreak"></span>
<span class="line">nam qua caeruleis Nereus evolvitur antris</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>atque imo freta contorquet Neptunia fundo,</span><span class="linebreak"></span>
<span class="line">proruptum exundat pelagus, caecosque relaxans</span><span class="linebreak"></span>
<span class="line">Oceanus fontes torrentibus ingruit undis.</span><span class="linebreak"></span>
<span class="line">tum vada, ceu saevo penitus permota tridenti,</span><span class="linebreak"></span>
<span class="line">luctantur terris tumefactum imponere pontum.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>mox remeat gurges tractoque relabitur aestu,</span><span class="linebreak"></span>
<span class="line">ac ratis erepto campis deserta profundo,</span><span class="linebreak"></span>
<span class="line">et fusi transtris expectant aequora nautae.</span><span class="linebreak"></span>
<span class="line">CymothoÃ«s ea regna vagae pelagique labores</span><span class="linebreak"></span>
<span class="line">Luna movet, Luna, immissis per caerula bigis,</span><span class="linebreak"></span>
<span class="line">fertque refertque fretum, sequiturque reciproca</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>Tethys.</span><span class="linebreak"></span></p>
<p class="lineGroup"><span class="line indent1">Haec propere spectata duci; nam multa fatigant.</span><span class="linebreak"></span>
<span class="line">curarum prima exercet, subducere bello</span><span class="linebreak"></span>
</p></section><notes></notes></section>