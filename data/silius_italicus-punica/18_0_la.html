<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">et iam corporibus cumulatus creverat agger,</span><span class="linebreak"></span>
<span class="line">perfusaeque atra fumabant caede ruinae.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>tum ductorem avido clamore in proelia poscit.</span><span class="linebreak"></span>
<span class="line indent1"><span class="br"></span><span class="lineNumber">426</span><span class="br"></span>At parte ex alia, qua se insperata iuventus</span><span class="linebreak"></span>
<span class="line">extulerat portis, ceu spicula nulla manusque</span><span class="linebreak"></span>
<span class="line">vim ferre exitiumve queant, permixtus utrisque</span><span class="linebreak"></span>
<span class="line">Hannibal agminibus passim furit et quatit ensem,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>cantato nuper senior quem fecerat igni</span><span class="linebreak"></span>
<span class="line">litore ab Hesperidum Temisus, qui carmine pollens</span><span class="linebreak"></span>
<span class="line">fidebat magica ferrum crudescere lingua,</span><span class="linebreak"></span>
<span class="line">quantus Bistoniis late Gradivus in oris</span><span class="linebreak"></span>
<span class="line">belligero rapitur curru telumque coruscans,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Titanum quo pulsa cohors, flagrantia bella</span><span class="linebreak"></span>
<span class="line">cornipedum afflatu domat et stridoribus axis.</span><span class="linebreak"></span>
<span class="line">iamque Hostum Rutulumque Pholum ingentemque</span><span class="linebreak"></span>
<span class="line indent2">Metiscum,</span><span class="linebreak"></span>
<span class="line">iam Lygdum Duriumque simul flavumque Galaesum</span><span class="linebreak"></span>
<span class="line">et geminos, Chromin atque Gyan, demiserat umbris.</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Daunum etiam, grata quo non spectatior alter</span><span class="linebreak"></span>
<span class="line">voce movere fora atque orando fingere mentes</span><span class="linebreak"></span>
<span class="line">nec legum custos sollertior, aspera telis</span><span class="linebreak"></span>
<span class="line">dicta admiscentem: “quaenam te, Poene, paternae</span><span class="linebreak"></span>
<span class="line">huc adigunt Furiae? non haec Sidonia tecta</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>feminea fabricata manu pretiove parata,</span><span class="linebreak"></span>
<span class="line">exulibusve datum dimensis litus harenis.</span><span class="linebreak"></span>
<span class="line">fundamenta deum Romanaque foedera cernis.”</span><span class="linebreak"></span>
<span class="line">ast illum, toto iactantem talia campo,</span><span class="linebreak"></span>
<span class="line">ingenti raptum nisu medioque virorum</span><span class="linebreak"></span>
</p></section><notes></notes></section>