<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">ferret signa, iugum certabat scandere miles.</span><span class="linebreak"></span>
<span class="line">Aris ductor erat. qui contra, amplexus in artis</span><span class="linebreak"></span>
<span class="line">auxilium atque excelsa loci, praesepserat arcem.</span><span class="linebreak"></span>
<span class="line">pugnabat natura soli; parvoque superne</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>bellantum nisu passim per prona voluti</span><span class="linebreak"></span>
<span class="line">truncato instabiles fundebant corpore vitam.</span><span class="linebreak"></span>
<span class="line">verum ubi concessit pelagi revolubilis unda,</span><span class="linebreak"></span>
<span class="line">et fluctus rapido fugiebat in aequora lapsu,</span><span class="linebreak"></span>
<span class="line">quaque modo excelsae sulcarant caerula puppes,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>hac impune dabat Nereus transcurrere planta:</span><span class="linebreak"></span>
<span class="line">hinc tacite nitens informidatus adire</span><span class="linebreak"></span>
<span class="line">ductor Dardanius, subitam trahit aequore pubem,</span><span class="linebreak"></span>
<span class="line">perque undas muris pedes advolat. inde citati</span><span class="linebreak"></span>
<span class="line">a tergo accelerant, qua fisus fluctibus Aris</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>incustoditam sine milite liquerat urbem.</span><span class="linebreak"></span>
<span class="line">tum prostratus humi, miserandum, victa catenis</span><span class="linebreak"></span>
<span class="line">Poenus colla dedit populumque addixit inermem.</span><span class="linebreak"></span>
<span class="line">hanc oriens vidit Titan, cum surgeret, urbem</span><span class="linebreak"></span>
<span class="line">vallari castris captamque aspexit eandem,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>ocius Hesperio quam gurgite tingueret axem.</span><span class="linebreak"></span></p>
<p class="lineGroup">
<span class="line indent1">Aurora ingrediens terris exegerat umbras;</span><span class="linebreak"></span>
<span class="line">principio statuunt aras: cadit ardua taurus</span><span class="linebreak"></span>
<span class="line">victima Neptuno pariter pariterque Tonanti.</span><span class="linebreak"></span>
<span class="line">tum merita aequantur donis, ac praemia virtus</span><span class="linebreak"></span>
<span class="line">sanguine parta capit: phaleris hic pectora fulget;</span><span class="linebreak"></span>
<span class="line"><span class="br"></span><span class="lineNumber">256</span><span class="br"></span>hic torque aurato circumdat bellica colla;</span><span class="linebreak"></span>
<span class="line">ille nitet celsus muralis honore coronae.</span><span class="linebreak"></span>
<span class="line">Laelius ante omnes, cui dextera clara domusque,</span><span class="linebreak"></span>
</p></section><notes></notes></section>