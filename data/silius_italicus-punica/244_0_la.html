<section class="div1 language" lang="la"><header><hgroup><h1>Silius Italicus</h1></hgroup></header><section class="div2"><p class="lineGroup">
<span class="line">in Martem vomit immixtas mugitibus auras</span><span class="linebreak"></span>
<span class="line">bisque dei summas vibravit turbine cristas.</span><span class="linebreak"></span></p>
<p class="lineGroup">
<span class="line indent1">Quae dum Romuleis exercet proelia turmis</span><span class="linebreak"></span>
<span class="line"><span class="br"></span><span class="lineNumber">526</span><span class="br"></span>Aeolius furor et Martem succendit in iras,</span><span class="linebreak"></span>
<span class="line">affatur Virgo, socia Iunone, parentem:</span><span class="linebreak"></span>
<span class="line">“quantos Gradivus fluctus in Punica castra,</span><span class="linebreak"></span>
<span class="line">respice, agit quantisque furens se caedibus implet!</span><span class="linebreak"></span>
<span class="line">nunc, quaeso, terris descendere non placet Irim?</span><span class="linebreak"></span>
<span class="line">quamquam ego non Teucros (nostro cum pignore</span><span class="linebreak"></span>
<span class="line indent2">regnet</span><span class="linebreak"></span>
<span class="line"><span class="br"></span><span class="lineNumber">531</span><span class="br"></span>Roma, et Palladio sedes hac urbe locarim)</span><span class="linebreak"></span>
<span class="line">non Teucros delere aderam; sed lumen alumnae</span><span class="linebreak"></span>
<span class="line">Hannibalem Libyae pelli florentibus annis</span><span class="linebreak"></span>
<span class="line">vita atque extingui primordia tanta negabam.”</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">535</span><span class="br"></span>Excipit hic Iuno longique laboris ab ira,</span><span class="linebreak"></span>
<span class="line">“immo,” ait, “ut noscant gentes, immania quantum</span><span class="linebreak"></span>
<span class="line">regna Iovis valeant, cunctisque potentia quantum</span><span class="linebreak"></span>
<span class="line">antistet, coniux, superis tua, disice telo</span><span class="linebreak"></span>
<span class="line">flagranti (nil oramus) Carthaginis arces</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>Sidoniamque aciem vasto telluris hiatu</span><span class="linebreak"></span>
<span class="line">Tartareis immerge vadis aut obrue ponto.”</span><span class="linebreak"></span></p>
<p class="lineGroup">
<span class="line indent1">Contra quae miti respondet Iupiter ore:</span><span class="linebreak"></span>
<span class="line">“certatis fatis et spes extenditis aegras.</span><span class="linebreak"></span>
<span class="line">ille, o nata, libens cui tela inimica ferebas,</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>contundet iuvenis Tyrios ac nomina gentis</span><span class="linebreak"></span>
<span class="line">induet et Libycam feret in Capitolia laurum.</span><span class="linebreak"></span>
<span class="line">at, cui tu, coniux, cui das animosque decusque</span><span class="linebreak"></span>
<span class="line">(fata cano) avertet populis Laurentibus arma.</span><span class="linebreak"></span>
</p></section><notes></notes></section>