<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent2">o Dee cunctiparens, animae dator, o Dee</span><span class="linebreak"></span><span class="line indent2">Christe,</span><span class="linebreak"></span>
<span class="line">cuius ab ore Deus subsistit Spiritus unus,</span><span class="linebreak"></span>
<span class="line">te moderante regor, te vitam principe duco,</span><span class="linebreak"></span>
<span class="line">iudice te pallens trepido, te iudice eodem</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>spem capio fore quidquid ago veniabile apud te,</span><span class="linebreak"></span>
<span class="line">quamlibet indignum venia faciamque loquarque.</span><span class="linebreak"></span>
<span class="line">confiteor; dimitte libens et parce fatenti.</span><span class="linebreak"></span>
<span class="line">omne malum merui, sed tu bonus arbiter aufer</span><span class="linebreak"></span>
<span class="line">quod merui; meliora favens largire precanti</span><span class="linebreak"></span>
<span class="line"><span class="br"></span><span class="lineNumber intendLevel2">940</span><span class="br"></span>dona animae quandoque meae, cum corporis</span><span class="linebreak"></span><span class="line indent2">huius</span><span class="linebreak"></span>
<span class="line">liquerit hospitium nervis, cute, sanguine, felle,</span><span class="linebreak"></span>
<span class="line">ossibus exstructum, corrupta quod incola luxu</span><span class="linebreak"></span>
<span class="line">heu nimium conplexa fovet, cum flebilis hora</span><span class="linebreak"></span>
<span class="line">clauserit hos orbes, et conclamata iacebit</span><span class="linebreak"></span>
<span class="line"><span class="br"></span><span class="lineNumber">945</span><span class="br"></span>materies oculisque suis mens nuda fruetur,</span><span class="linebreak"></span>
<span class="line">ne cernat truculentum aliquem de gente latronum</span><span class="linebreak"></span>
<span class="line">inmitem, rabidum, vultuque et voce minaci</span><span class="linebreak"></span>
<span class="line">terribilem, qui me maculosum aspergine morum</span><span class="linebreak"></span>
<span class="line">in praeceps, ut praedo, trahat nigrisque ruentem</span><span class="linebreak"></span>
<span class="line"><span class="br"></span><span class="lineNumber">950</span><span class="br"></span>inmergat specubus, cuncta exacturus ad usque</span><span class="linebreak"></span>
<span class="line">quadrantem minimum damnosae debita vitae.</span><span class="linebreak"></span>
<span class="line">multa in thensauris Patris est habitatio, Christe,</span><span class="linebreak"></span>
<span class="line">disparibus discreta locis. non posco beata</span><span class="linebreak"></span>
<span class="line">in regione domum; sint illic casta virorum</span><span class="linebreak"></span>
<span class="line"><span class="br"></span><span class="lineNumber">955</span><span class="br"></span>agmina, pulvereum quae dedignantia censum</span><span class="linebreak"></span>
<span class="line">divitias petiere tuas, sit flore perenni</span><span class="linebreak"></span>
<span class="line">candida virginitas animum castrata recisum.</span><span class="linebreak"></span>
<span class="line">at mihi Tartarei satis est si nulla ministri</span><span class="linebreak"></span>
<span class="line">occurrat facies, avidae nec flamma gehennae</span><span class="linebreak"></span>
</p>
</section><notes></notes></section>