<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">620</span><span class="br"></span>scilicet et pastos materno funere natos.</span><span class="linebreak"></span>
<span class="line">hinc illa est Domini iusta obiurgatio Christi:</span><span class="linebreak"></span>
<span class="line">“nonne pater daemon, vos increpo, peccatores,</span><span class="linebreak"></span>
<span class="line">concubitu carnis semen sitientis iniquum</span><span class="linebreak"></span>
<span class="line">vos genuit?” sanctum, lector, percense</span><span class="linebreak"></span><span class="line indent2">volumen:</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>quod loquor, invenies Dominum dixisse profanis</span><span class="linebreak"></span>
<span class="line">vera obiectantem mortalibus: “ex Patre nam vos</span><span class="linebreak"></span>
<span class="line">esse meo genitos pietas,” ait, “ipsa probaret</span><span class="linebreak"></span>
<span class="line">ac pietatis opus.” pro caeca libido! quid hoc est,</span><span class="linebreak"></span>
<span class="line">quod cum se thalamis desponsam mens bona iustis</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>noverit, inque torum regis nuptura vocetur,</span><span class="linebreak"></span>
<span class="line">et regis semper iuvenis senioque repulso</span><span class="linebreak"></span>
<span class="line">divinum decus aeterno servantis in ore,</span><span class="linebreak"></span>
<span class="line">malit adulterium fulvo et se munere vilem</span><span class="linebreak"></span>
<span class="line">vendat nocticolae spurcis conplexibus Indi,</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>aspernata Dei fusam per virginis artus</span><span class="linebreak"></span>
<span class="line">progeniem dulcesque vocans in fornice natos?</span><span class="linebreak"></span>
<span class="line indent2">sentio quam contra moveat pellacia litem,</span><span class="linebreak"></span>
<span class="line">quo dente obnitens spinosa calumnia pugnet</span><span class="linebreak"></span>
<span class="line">nosque lacessito vocet ad luctamina vero.</span><span class="linebreak"></span>
<span class="line"><span class="br"></span><span class="lineNumber intendLevel2">640</span><span class="br"></span>“si non vult Deus esse malum, cur non vetat?”</span><span class="linebreak"></span><span class="line indent2">inquit.</span><span class="linebreak"></span>
<span class="line">“nil refert auctor fuerit factorque malorum,</span><span class="linebreak"></span>
<span class="line">anne opera in vitium sceleris pulcherrima verti,</span><span class="linebreak"></span>
<span class="line">cum possit prohibere, sinat; qui si velit omnes</span><span class="linebreak"></span>
<span class="line">innocuos agere omnipotens, nec sancta voluntas</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>degeneret, facto nec se manus inquinet ullo.</span><span class="linebreak"></span>
<span class="line">condidit ergo malum Dominus quod spectat ab</span><span class="linebreak"></span><span class="line indent2">alto</span><span class="linebreak"></span>
<span class="line">et patitur fierique probat, tamquam ipse crearit;</span><span class="linebreak"></span>
<span class="line">ipse creavit enim quod, cum discludere possit,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_248_a"><a class="footnoteCrossrefLink" href="#target_note_LCL387_248_a" title="Click to highlight in text"><sup class="lineRef">a</sup><span class="italic">Cf</span>. John viii, 44.</a></li><script type="text/javascript">document.getElementById('note_LCL387_248_a').style.display = "none";</script><li class="note" id="note_LCL387_248_b"><a class="footnoteCrossrefLink" href="#target_note_LCL387_248_b" title="Click to highlight in text"><sup class="lineRef">b</sup><span class="italic">Cf</span>. John viii, 41–42.</a></li><script type="text/javascript">document.getElementById('note_LCL387_248_b').style.display = "none";</script></ul></section></notes></section>