<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">non abolet longoque sinit grassarier usu.”</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>damna aures, Pater alme, meas, et claude meatus</span><span class="linebreak"></span>
<span class="line">obbrutescentis capitis, ne pervia tales</span><span class="linebreak"></span>
<span class="line">concipiat flexura sonos; est perdere tanti</span><span class="linebreak"></span>
<span class="line">extinctum vitae officium de parte cerebri,</span><span class="linebreak"></span>
<span class="line">inmunem modo sese anima expertemque nefandi</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>auditus felix stolida conservet ab aure.</span><span class="linebreak"></span>
<span class="line">quis ferat haec iniecta Deo convicia, qui se</span><span class="linebreak"></span>
<span class="line">divinis meminit praecellere nobilitatum</span><span class="linebreak"></span>
<span class="line">muneribus? multa ut taceam, vel sola be-</span><span class="linebreak"></span><span class="line indent2">nignum</span><span class="linebreak"></span>
<span class="line">res probat esse Deum, vetiti quod amore</span><span class="linebreak"></span><span class="line indent2">peremptos</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>excitat e tumulis homines regnique per aevum</span><span class="linebreak"></span>
<span class="line">participes iubet esse sui. qui si foret auctor</span><span class="linebreak"></span>
<span class="line">servatorque mali, nunquam post damna salutis</span><span class="linebreak"></span>
<span class="line">peccantumque obitus redivivam ferre medellam</span><span class="linebreak"></span>
<span class="line">vellet et amissos ope restaurare secunda.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>labi hominis, servare Dei est: meritis perit iste,</span><span class="linebreak"></span>
<span class="line">ille abolet pereuntis opus meritumque resolvit,</span><span class="linebreak"></span>
<span class="line">argumentum ingens Dominum, qui talia praestet,</span><span class="linebreak"></span>
<span class="line">nolle malum nec, quod post abluit, ante probare.</span><span class="linebreak"></span>
<span class="line">“invitone aliquis potis est peccare Tonante,</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>cui facile est in corde hominis conponere sensus</span><span class="linebreak"></span>
<span class="line">quos libeat, fibrasque omnes animare pudicis</span><span class="linebreak"></span>
<span class="line">pulsibus et totum venis infundere honestum?”</span><span class="linebreak"></span>
<span class="line">nescis, stulte, tuae vim libertatis ab ipso</span><span class="linebreak"></span>
<span class="line">formatore datam? nescis ab origine quanta</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>sit concessa tibi famulo super orbe potestas,</span><span class="linebreak"></span>
<span class="line">et super ingenio proprio laxaeque soluto</span><span class="linebreak"></span>
</p>
</section><notes></notes></section>