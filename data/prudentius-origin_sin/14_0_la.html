<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">perversum ius omne viget, dum quidquid hab-</span><span class="linebreak"></span><span class="line indent2">endum</span><span class="linebreak"></span>
<span class="line">omnipotens dederat studia in contraria vertunt.</span><span class="linebreak"></span>
<span class="line">idcircone, rogo, speculatrix pupula molli</span><span class="linebreak"></span>
<span class="line">subdita palpebrae est, ut turpia semivirorum</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>membra theatrali spectet vertigine ferri,</span><span class="linebreak"></span>
<span class="line">incestans miseros foedo oblectamine visus?</span><span class="linebreak"></span>
<span class="line">aut ideo spirant mediaque ex arce cerebri</span><span class="linebreak"></span>
<span class="line">demittunt geminas sociata foramina nares,</span><span class="linebreak"></span>
<span class="line">ut bibat inlecebras male conciliata voluptas</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>quas pigmentato meretrix iacit inproba crine?</span><span class="linebreak"></span>
<span class="line">num propter lyricae modulamina vana puellae</span><span class="linebreak"></span>
<span class="line">nervorumque sonos et convivale calentis</span><span class="linebreak"></span>
<span class="line">carmen nequitiae patulas Deus addidit aures</span><span class="linebreak"></span>
<span class="line">perque cavernosos iussit penetrare meatus</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>vocis iter? numquid madido sapor inditus ori</span><span class="linebreak"></span>
<span class="line">vivit ob hanc causam, medicata ut fercula pigram</span><span class="linebreak"></span>
<span class="line">ingluviem vegetamque gulam ganeonis inescent,</span><span class="linebreak"></span>
<span class="line">per varios gustus instructa ut prandia ducat</span><span class="linebreak"></span>
<span class="line">in noctem lassetque gravem sua crapula ventrem?</span><span class="linebreak"></span>
<span class="line"><span class="br"></span><span class="lineNumber intendLevel2">325</span><span class="br"></span>quid durum, quid molle foret, quid lene, quid</span><span class="linebreak"></span><span class="line indent2">horrens,</span><span class="linebreak"></span>
<span class="line">quid calidum gelidumve, Deus cognoscere nosmet</span><span class="linebreak"></span>
<span class="line">ad tactum voluit palpandi interprete sensu.</span><span class="linebreak"></span>
<span class="line">at nos delicias plumarum et linea texta</span><span class="linebreak"></span>
<span class="line">sternimus atque cutem fulcro adtenuante polimus.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>felix qui indultis potuit mediocriter uti</span><span class="linebreak"></span>
<span class="line">muneribus parcumque modum servare fruendi,</span><span class="linebreak"></span>
<span class="line">quem locuples mundi species et amoena venustas</span><span class="linebreak"></span>
<span class="line">et nitidis fallens circumflua copia rebus</span><span class="linebreak"></span>
<span class="line">non capit, ut puerum, nec inepto addicit amori,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>qui sub adumbrata dulcedine triste venenum</span><span class="linebreak"></span>
<span class="line">deprendit latitare boni mendacis operto.</span><span class="linebreak"></span>
<span class="line">sed fuit id quondam nobis sanctumque bonumque</span><span class="linebreak"></span>
</p>
</section><notes></notes></section>