<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">fluminibus, ventis, fornacibus atque metallis</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>assignare Deos proprios, sua cuique iura.</span><span class="linebreak"></span>
<span class="line">vel, si gentiles sordet venerarier umbras</span><span class="linebreak"></span>
<span class="line">et placet esse duos sceptris socialibus aequos,</span><span class="linebreak"></span>
<span class="line">dic, age, quis terras dicionis sorte retentet,</span><span class="linebreak"></span>
<span class="line">quis regat aequoreas aeterna lege procellas,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>ede coheredum distinctum ius dominorum.</span><span class="linebreak"></span>
<span class="line">“unus,” ais, “tristi residet sublimis in arce,</span><span class="linebreak"></span>
<span class="line">auctor nequitiae, scelerum Deus, asper, iniquus,</span><span class="linebreak"></span>
<span class="line">qui quodcumque malum vitioso fervet in orbe</span><span class="linebreak"></span>
<span class="line">sevit, et anguino medicans nova semina suco</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>rerum principium mortis de fomite traxit.</span><span class="linebreak"></span>
<span class="line">ipse opifex mundi terram, mare, sidera fecit,</span><span class="linebreak"></span>
<span class="line">condidit ipse hominem lutulenta et membra</span><span class="linebreak"></span><span class="line indent2">coëgit,</span><span class="linebreak"></span>
<span class="line">effigians quod morbus edat, quod crimine multo</span><span class="linebreak"></span>
<span class="line">sordeat, informi tumulus quod tabe resolvat.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ast alii pietatis amor placidumque medendi</span><span class="linebreak"></span>
<span class="line">ingenium, recreans homines, mortalia servans.</span><span class="linebreak"></span>
<span class="line">Testamenta duo fluxerunt principe utroque:</span><span class="linebreak"></span>
<span class="line">tradidit iste novum melior, vetus illud acerbus.”</span><span class="linebreak"></span>
<span class="line">haec tua, Marcion, gravis et dialectica vox est,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>immo haec attoniti phrenesis manifesta cerebri.</span><span class="linebreak"></span>
<span class="line">novimus esse patrem scelerum, sed novimus</span><span class="linebreak"></span><span class="line indent2">ipsum</span><span class="linebreak"></span>
<span class="line">haudquaquam tamen esse Deum, quin immo</span><span class="linebreak"></span><span class="line indent2">gehennae</span><span class="linebreak"></span>
<span class="line">mancipium, Stygio qui sit damnandus Averno,</span><span class="linebreak"></span>
<span class="line">Marcionita Deus, tristis, ferus, insidiator,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>vertice sublimis, cinctum cui nubibus atris</span><span class="linebreak"></span>
<span class="line">anguiferum caput et fumo stipatur et igni,</span><span class="linebreak"></span>
<span class="line">liventes oculos subfundit felle perusto</span><span class="linebreak"></span>
<span class="line">invidia inpatiens iustorum gaudia ferre.</span><span class="linebreak"></span>
<span class="line">hirsutos iuba densa umeros errantibus hydris</span><span class="linebreak"></span>
</p>
</section><notes></notes></section>