<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">principio rerum, Christus cum conderet orbem.</span><span class="linebreak"></span>
<span class="line">vidit enim Deus esse bonum velut ipse Moyses</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>historicus mundi nascentis testificatus</span><span class="linebreak"></span>
<span class="line">“vidit,” ait, “Deus esse bonum quodcumque</span><span class="linebreak"></span><span class="line indent2">creavit.”</span><span class="linebreak"></span>
<span class="line">hoc sequar, hoc stabili conceptum mente tenebo,</span><span class="linebreak"></span>
<span class="line">inspirante Deo quod sanctus vaticinator</span><span class="linebreak"></span>
<span class="line">prodidit antiquae recolens primordia lucis,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>esse bonum quidquid Deus et Sapientia fecit.</span><span class="linebreak"></span>
<span class="line">conditor ergo boni Pater est et cum Patre</span><span class="linebreak"></span><span class="line indent2">Christus,</span><span class="linebreak"></span>
<span class="line">nam Deus, atque Deus Pater est et Filius unum;</span><span class="linebreak"></span>
<span class="line">quippe unum natura facit, quae constat utrique</span><span class="linebreak"></span>
<span class="line">una voluntatis, iuris, virtutis, amoris.</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>non tamen idcirco duo numina nec duo rerum</span><span class="linebreak"></span>
<span class="line">artifices, quoniam generis dissensio nulla est,</span><span class="linebreak"></span>
<span class="line">atque ideo nulla est operis distantia, nulla</span><span class="linebreak"></span>
<span class="line">ingenii, peperit bona omnia conditor unus.</span><span class="linebreak"></span>
<span class="line">nil luteum de fonte fluit nec turbidus umor</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>nascitur aut primae violatur origine venae,</span><span class="linebreak"></span>
<span class="line">sed dum liventes liquor incorruptus harenas</span><span class="linebreak"></span>
<span class="line">praelambit, putrefacta inter contagia sordet.</span><span class="linebreak"></span>
<span class="line">numquid equus, ferrum, taurus, leo, funis, olivum</span><span class="linebreak"></span>
<span class="line">in se vim sceleris, cum formarentur, habebant?</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>quod iugulatur homo, non ferrum causa furoris</span><span class="linebreak"></span>
<span class="line">sed manus est; nec equum vesania fervida circi</span><span class="linebreak"></span>
<span class="line">auctorem levitatis habet rabidive fragoris:</span><span class="linebreak"></span>
<span class="line">mens vulgi rationis inops, non cursus equorum</span><span class="linebreak"></span>
<span class="line">perfurit: infami studio perit utile donum.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>sic Lacedaemonias oleo maduisse palaestras</span><span class="linebreak"></span>
<span class="line">novimus et placidum servire ad crimina sucum,</span><span class="linebreak"></span>
<span class="line">inde per aërium pendens audacia funem</span><span class="linebreak"></span>
</p>
</section><notes></notes></section>