<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">quid quod et ipse caput muliebris corporis et rex,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>qui regit invalidam propria de carne resectam</span><span class="linebreak"></span>
<span class="line">particulam, qui vas tenerum dicione gubernat,</span><span class="linebreak"></span>
<span class="line">solvitur in luxum? cernas mollescere cultu</span><span class="linebreak"></span>
<span class="line">heroas vetulos, opifex quibus aspera membra</span><span class="linebreak"></span>
<span class="line">finxerat et rigidos duraverat ossibus artus,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>sed pudet esse viros, quaerunt vanissima quaeque</span><span class="linebreak"></span>
<span class="line">quis niteant, genuina leves ut robora solvant.</span><span class="linebreak"></span>
<span class="line">vellere non ovium, sed Eoo ex orbe petitis</span><span class="linebreak"></span>
<span class="line">ramorum spoliis fluitantes sumere amictus</span><span class="linebreak"></span>
<span class="line">gaudent et durum scutulis perfundere corpus.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>additur ars, ut fila herbis saturata recoctis</span><span class="linebreak"></span>
<span class="line">inludant varias distincto stamine formas.</span><span class="linebreak"></span>
<span class="line">ut quaeque est lanugo ferae mollissima tactu,</span><span class="linebreak"></span>
<span class="line">pectitur. hunc videas lascivas praepete cursu</span><span class="linebreak"></span>
<span class="line">venantem tunicas, avium quoque versicolorum</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>indumenta novis texentem plumea telis,</span><span class="linebreak"></span>
<span class="line">illum pigmentis redolentibus et peregrino</span><span class="linebreak"></span>
<span class="line">pulvere femineas spargentem turpiter auras.</span><span class="linebreak"></span>
<span class="line">omnia luxus habet nostrae vegetamina vitae,</span><span class="linebreak"></span>
<span class="line">sensibus in quinque statuens quae condidit auctor.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>auribus atque oculis, tum naribus atque palato</span><span class="linebreak"></span>
<span class="line">quaeritur infectus vitiosis artibus usus;</span><span class="linebreak"></span>
<span class="line">ipse etiam toto pollet qui corpore tactus</span><span class="linebreak"></span>
<span class="line">palpamen tenerum blandis ex fotibus ambit.</span><span class="linebreak"></span>
<span class="line">pro dolor! ingenuas naturae occumbere leges,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>captivasque trahi regnante libidine dotes!</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_224_a"><a class="footnoteCrossrefLink" href="#target_note_LCL387_224_a" title="Click to highlight in text"><sup class="lineRef">a</sup><span class="italic">I.e.</span> silk. Virgil (<span class="italic">Georgics,</span> II, 121) speaks of the Seres “combing fine fleeces from the leaves.”</a></li><script type="text/javascript">document.getElementById('note_LCL387_224_a').style.display = "none";</script></ul></section></notes></section>