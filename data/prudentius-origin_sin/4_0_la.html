<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">separat, alternaque apicum dicione recidit?</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>aut unus Deus est, rerum cui summa potestas,</span><span class="linebreak"></span>
<span class="line">aut quae iam duo sunt minuuntur dispare summa.</span><span class="linebreak"></span>
<span class="line">porro nihil summum nisi plenis viribus unum,</span><span class="linebreak"></span>
<span class="line">distantes quoniam, proprium dum quisque revulso</span><span class="linebreak"></span>
<span class="line">vindicat imperio, nec summa nec omnia possunt.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ius varium non est plenum, quia non habet alter</span><span class="linebreak"></span>
<span class="line">quidquid dispar habet; cumulum discretio carpit.</span><span class="linebreak"></span>
<span class="line">nos plenum sine parte Deum testamur et unum,</span><span class="linebreak"></span>
<span class="line">in quo Christus inest, idem quoque plenus et unus,</span><span class="linebreak"></span>
<span class="line">qui viget ac viguit super omnia quique vigebit</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>participem nullum collato foedere passus.</span><span class="linebreak"></span>
<span class="line">summa potestatum Pater est,<a class="footnoteLink" href="#note_LCL387_206_1" id="target_note_LCL387_206_1"><sup>1</sup></a> dominatio rerum,</span><span class="linebreak"></span>
<span class="line">virtutum sublime caput, fons unicus orbis,</span><span class="linebreak"></span>
<span class="line">naturalis apex, generisque et originis auctor;</span><span class="linebreak"></span>
<span class="line">ex quo cuncta fluunt, et lux et tempora et anni</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>et numerus, qui post aliquid dedit esse secundum;</span><span class="linebreak"></span>
<span class="line">unus enim princeps numeri est, nec dinumerari</span><span class="linebreak"></span>
<span class="line">tantum unus potis est. sic, cum Pater ac Deus</span><span class="linebreak"></span><span class="line indent2">alter</span><span class="linebreak"></span>
<span class="line">non sit, item Christus non sit genitore secundus,</span><span class="linebreak"></span>
<span class="line">anterior numero est, cui Filius unicus uni est.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ille Deus, meritoque Deus, quia primus et unus,</span><span class="linebreak"></span>
<span class="line">in virtute sua primus, tum primus in illo</span><span class="linebreak"></span>
<span class="line">quem genuit. quid enim differt generatio</span><span class="linebreak"></span><span class="line indent2">simplex?</span><span class="linebreak"></span>
<span class="line">unum semper erit gignens atque unus ab uno</span><span class="linebreak"></span>
<span class="line">ante chaos genitus numeroque et tempore liber.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quis dixisse duos rem maiestate sub una</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_206_1"><a class="footnoteCrossrefLink" href="#target_note_LCL387_206_1" title="Click to highlight in text"><sup class="lineRef">1</sup><span class="italic">So A</span> (<span class="italic">def. B</span>). <span class="italic">Some MSS. have</span> summa potestatum simplex dominatio.</a></li><script type="text/javascript">document.getElementById('note_LCL387_206_1').style.display = "none";</script></ul></section></notes></section>