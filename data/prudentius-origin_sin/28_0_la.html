<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">lux comes est iusti, comes est mors horrida iniqui.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>elige rem vitae; tua virtus temet in aevum</span><span class="linebreak"></span>
<span class="line">provehat, aeternum damnet tua culpa vicissim,</span><span class="linebreak"></span>
<span class="line">praestet et alterutram permissa licentia sortem.”</span><span class="linebreak"></span>
<span class="line">hac pietate vagus et tanto munere abundans,</span><span class="linebreak"></span>
<span class="line">transit propositum fas et letalia prudens</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>eligit atque volens, magis utile dum sibi credit</span><span class="linebreak"></span>
<span class="line">quod prohibente Deo persuasit callidus anguis.</span><span class="linebreak"></span>
<span class="line">persuasit certe hortatu, non inpulit acri</span><span class="linebreak"></span>
<span class="line">imperio; hoc mulier rea criminis exprobranti</span><span class="linebreak"></span>
<span class="line">respondit Domino, suadelis se malefabris</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>inlectam suasisse viro; vir et ipse libenter</span><span class="linebreak"></span>
<span class="line">consensit. licuitne hortantem spernere recti</span><span class="linebreak"></span>
<span class="line">libertate animi? licuit; namque et Deus ante</span><span class="linebreak"></span>
<span class="line">suaserat ut meliora volens sequeretur; at ille</span><span class="linebreak"></span>
<span class="line">spernens consilium saevo plus credidit hosti.</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>nunc inter vitae Dominum mortisque magistrum</span><span class="linebreak"></span>
<span class="line">consistit medius; vocat hinc Deus, inde tyrannus</span><span class="linebreak"></span>
<span class="line">ambiguum atque suis se motibus alternantem.</span><span class="linebreak"></span>
<span class="line indent2">accipe gestarum monumenta insignia rerum,</span><span class="linebreak"></span>
<span class="line">praelusit quibus historia spectabile signum.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Loth fugiens Sodomis ardentibus omnia secum</span><span class="linebreak"></span>
<span class="line">pignera cara domus properabat sede relicta</span><span class="linebreak"></span>
<span class="line">nubibus urbicremis subducere, sulpure cum iam</span><span class="linebreak"></span>
<span class="line">nimboso ignitus coelum subtexeret aër</span><span class="linebreak"></span>
<span class="line">flagrantemque diem crepitans incenderet imber.</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>angelus hanc hospes legem praescripserat ollis</span><span class="linebreak"></span>
<span class="line">emissus virtute Dei sub imagine dupla,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_254_a"><a class="footnoteCrossrefLink" href="#target_note_LCL387_254_a" title="Click to highlight in text"><sup class="lineRef">a</sup><span class="italic">Cf.</span> Genesis xix, 1.</a></li><script type="text/javascript">document.getElementById('note_LCL387_254_a').style.display = "none";</script></ul></section></notes></section>