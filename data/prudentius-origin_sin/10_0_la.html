<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">concaluisse Dei, dominum quoque conditioni<a class="footnoteLink" href="#note_LCL387_218_1" id="target_note_LCL387_218_1"><sup>1</sup></a></span><span class="linebreak"></span>
<span class="line">inpositum, natura soli pelagique polique</span><span class="linebreak"></span>
<span class="line">ut famulans homini locupletem fundere partum</span><span class="linebreak"></span>
<span class="line">nosset et effusum terreno addicere regi.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>inflavit fermento animi stomachante tumorem</span><span class="linebreak"></span>
<span class="line">bestia deque acidis vim traxit acerba medullis;</span><span class="linebreak"></span>
<span class="line">bestia sorde carens, cui tunc sapientia longi</span><span class="linebreak"></span>
<span class="line">corporis enodem servabat recta iuventam,</span><span class="linebreak"></span>
<span class="line">conplicat ecce novos sinuoso pectore nexus,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>involvens nitidam spiris torquentibus alvum.</span><span class="linebreak"></span>
<span class="line">simplex lingua prius varia micat arte loquendi,</span><span class="linebreak"></span>
<span class="line">et discissa dolis resonat sermone trisulco.</span><span class="linebreak"></span>
<span class="line">hinc natale caput vitiorum, principe ab illo</span><span class="linebreak"></span>
<span class="line">fluxit origo mali, qui se corrumpere primum,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>mox hominem didicit nullo informante magistro.</span><span class="linebreak"></span>
<span class="line">ultimus exitium subverso praeside mundus</span><span class="linebreak"></span>
<span class="line">sortitur mundique omnis labefacta supellex.</span><span class="linebreak"></span>
<span class="line">non aliter quam cum incautum spoliare viantem</span><span class="linebreak"></span>
<span class="line">forte latro adgressus, praedae prius inmemor,</span><span class="linebreak"></span><span class="line indent2">ipsum</span><span class="linebreak"></span>
<span class="line"><span class="br"></span><span class="lineNumber intendLevel2">210</span><span class="br"></span>ense ferit dominum, pugnae nodumque</span><span class="linebreak"></span><span class="line indent2">moramque,</span><span class="linebreak"></span>
<span class="line">quo pereunte trahat captivos victor amictus</span><span class="linebreak"></span>
<span class="line">iam non obstanti locuples de corpore praedo,</span><span class="linebreak"></span>
<span class="line">sic homini subiecta domus, ditissimus orbis</span><span class="linebreak"></span>
<span class="line">scilicet in facilem domino peccante ruinam</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>lapsus erile malum iam tunc vitiabilis hausit.</span><span class="linebreak"></span>
<span class="line">tunc lolium lappasque leves per adultera culta</span><span class="linebreak"></span>
<span class="line">ferre malignus ager glaebis male pinguibus ausus</span><span class="linebreak"></span>
<span class="line">triticeam vacuis segetem violavit avenis;</span><span class="linebreak"></span>
<span class="line">tunc etiam innocuo vitulorum sanguine pasci,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_218_1"><a class="footnoteCrossrefLink" href="#target_note_LCL387_218_1" title="Click to highlight in text"><sup class="lineRef">1</sup><span class="italic">After</span> 191 <span class="italic">U</span> (cf. <span class="italic">note on</span> 69) <span class="italic">has the line</span> qui cunctura regeret proprio moderainine mundum.</a></li><script type="text/javascript">document.getElementById('note_LCL387_218_1').style.display = "none";</script></ul></section></notes></section>