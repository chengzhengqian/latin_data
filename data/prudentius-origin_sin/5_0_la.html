<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">regnantem propriamque sibi retroque perennem</span><span class="linebreak"></span>
<span class="line">ausit, et unius naturae excindere vires?</span><span class="linebreak"></span>
<span class="line">numquid adoptivum genitor sibi sumpsit, ut alter</span><span class="linebreak"></span>
<span class="line">externi generis numerum praestare duorum</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>debeat et geminum distans inducere numen?</span><span class="linebreak"></span>
<span class="line">forma Patris veri verus stat Filius ac se</span><span class="linebreak"></span>
<span class="line">unum rite probat dum formam servat eandem.</span><span class="linebreak"></span>
<span class="line">non amor adscitus sociat nec iungit utrumque</span><span class="linebreak"></span>
<span class="line">coniurata fides, pietas sed certa genusque</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>unum, quod Deus est, summam revocatur ad unam.</span><span class="linebreak"></span>
<span class="line">haec tibi, Marcion, via displicet, hanc tua damnat</span><span class="linebreak"></span>
<span class="line">secta fidem dominis caelum partita duobus.</span><span class="linebreak"></span>
<span class="line">quae te confundunt nebulae? quis somnus inerti</span><span class="linebreak"></span>
<span class="line">incubat ingenio, cui per phantasmata duplex</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>occurrit species bivio dispersa superno.</span><span class="linebreak"></span>
<span class="line">si vim mentis hebes stupor obsidet, aspice saltem</span><span class="linebreak"></span>
<span class="line">obvia terrenis oculis elementa, quibus se</span><span class="linebreak"></span>
<span class="line">res occulta Dei dignata est prodere signis.</span><span class="linebreak"></span>
<span class="line">hanc heresin praesaga Patris praeviderat olim</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>maiestas: fore qui rectorem lucis et orbis</span><span class="linebreak"></span>
<span class="line">scinderet in partes geminatum segrege regno.</span><span class="linebreak"></span>
<span class="line">idcirco specimen posuit spectabile nostris</span><span class="linebreak"></span>
<span class="line">exemplumque oculis, ne quis duo numina credat</span><span class="linebreak"></span>
<span class="line">[imperitare vagis mundi per inania formis].<a class="footnoteLink" href="#note_LCL387_208_1" id="target_note_LCL387_208_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>una per inmensam caeli caveam revolutos</span><span class="linebreak"></span>
<span class="line">praebet flamma dies, texit sol unicus annum;</span><span class="linebreak"></span>
<span class="line">triplex ille tamen nullo discrimine trina</span><span class="linebreak"></span>
<span class="line">subnixus ratione viget, splendet, volat, ardet,</span><span class="linebreak"></span>
<span class="line">motu agitur, fervore cremat, tum lumine fulget.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_208_1"><a class="footnoteCrossrefLink" href="#target_note_LCL387_208_1" title="Click to highlight in text"><sup class="lineRef">1</sup><span class="italic">This line</span> (<span class="italic">with</span> vagas â€¦ formas) <span class="italic">appears in the text of one</span> 9<span class="italic">th-century MS.</span> (<span class="italic">U</span>).</a></li><script type="text/javascript">document.getElementById('note_LCL387_208_1').style.display = "none";</script></ul></section></notes></section>