<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">propositum contra non conmutabile servat</span><span class="linebreak"></span>
<span class="line">Loth ingressus iter, nec moenia respicit alto</span><span class="linebreak"></span>
<span class="line">in cinerem conlapsa rogo, populumque perustum</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>et mores populi, tabularia, iura forumque,</span><span class="linebreak"></span>
<span class="line">balnea, propolas, meritoria, templa, theatra,</span><span class="linebreak"></span>
<span class="line">et circum cum plebe sua, madidasque popinas.</span><span class="linebreak"></span>
<span class="line">quidquid agunt homines Sodomorum incendia iustis</span><span class="linebreak"></span>
<span class="line">ignibus involvunt et Christo iudice damnant.</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>haec fugisse semel satis est; non respicit ultra</span><span class="linebreak"></span>
<span class="line">Loth noster, fragilis sed coniunx respicit, et quae</span><span class="linebreak"></span>
<span class="line">fugerat inverso mutabilis ore revisit,</span><span class="linebreak"></span>
<span class="line">atque inter patrias perstat durata favillas.</span><span class="linebreak"></span>
<span class="line">en tibi signatum libertatis documentum,</span><span class="linebreak"></span>
<span class="line"><span class="br"></span><span class="lineNumber intendLevel2">770</span><span class="br"></span>quo voluit nos scire Deus, quodcumque sequen-</span><span class="linebreak"></span><span class="line indent2">dum est,</span><span class="linebreak"></span>
<span class="line">sub nostra dicione situm, passimque remissum</span><span class="linebreak"></span>
<span class="line">alterutram calcare viam. duo cedere iussi</span><span class="linebreak"></span>
<span class="line">de Sodomis; alter se proripit, altera mussat,</span><span class="linebreak"></span>
<span class="line">ille gradum celerat fugiens, contra illa renutat.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>liber utrique animus, sed dispar utrique voluntas.</span><span class="linebreak"></span>
<span class="line">dividit huc illuc rapiens sua quemque libido.</span><span class="linebreak"></span>
<span class="line">talem multa sacris speciem notat orbita libris.</span><span class="linebreak"></span>
<span class="line">aspice Ruth gentis Moabitidis et simul Orphan.</span><span class="linebreak"></span>
<span class="line">illa socrum Noomin<a class="footnoteLink" href="#note_LCL387_258_1" id="target_note_LCL387_258_1"><sup>1</sup></a> fido comitatur amore,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>deserit haec. atquin thalamis et lege iugali</span><span class="linebreak"></span>
<span class="line">exutae Hebraeisque toris sacrisque vacantes</span><span class="linebreak"></span>
<span class="line">iure fruebantur proprio. sed pristinus Orphae</span><span class="linebreak"></span>
<span class="line">fanorum ritus praeputia barbara suasit</span><span class="linebreak"></span>
<span class="line">malle et semiferi stirpem nutrire Goliae;</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>Ruth dum per stipulas agresti amburitur aestu,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_258_1"><a class="footnoteCrossrefLink" href="#target_note_LCL387_258_1" title="Click to highlight in text"><sup class="lineRef">1</sup><span class="italic">The spelling</span> -oo- <span class="italic">is found as a variant in the Septuagint.</span></a></li><script type="text/javascript">document.getElementById('note_LCL387_258_1').style.display = "none";</script><li class="note" id="note_LCL387_258_a"><a class="footnoteCrossrefLink" href="#target_note_LCL387_258_a" title="Click to highlight in text"><sup class="lineRef">a</sup>In Jewish legend Orpah appears as the mother of Goliath (Ginzberg, <span class="italic">Legends of the Jews,</span> IV, 31).</a></li><script type="text/javascript">document.getElementById('note_LCL387_258_a').style.display = "none";</script></ul></section></notes></section>