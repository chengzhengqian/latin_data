<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">75</span><span class="br"></span>sunt tria nempe simul, lux et calor et vegetamen,</span><span class="linebreak"></span>
<span class="line">una eademque tamen rota sideris indiscretis</span><span class="linebreak"></span>
<span class="line">fungitur his, uno servat tot munera ductu</span><span class="linebreak"></span>
<span class="line">et tribus una subest mixtim substantia rebus.</span><span class="linebreak"></span>
<span class="line">non conferre Deo velut aequiperabile quidquam</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>ausim, nec Domino famulum conponere signum;</span><span class="linebreak"></span>
<span class="line">ex minimis sed grande suum voluit Pater ipse</span><span class="linebreak"></span>
<span class="line">coniectare homines, quibus ardua visere non est.</span><span class="linebreak"></span>
<span class="line">parvorum speculo non intellecta notamus,</span><span class="linebreak"></span>
<span class="line">et datur occultum per proxima quaerere verum.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nemo duos soles nisi sub glaucomate vidit</span><span class="linebreak"></span>
<span class="line">aut, si fusca polum suffudit palla serenum,</span><span class="linebreak"></span>
<span class="line">oppositus quotiens radiorum spicula nimbus</span><span class="linebreak"></span>
<span class="line">igne repercusso mentitos spargit in orbes.</span><span class="linebreak"></span>
<span class="line">sunt animis etiam sua nubila, crassus et aÃ«r,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>est glaucoma, aciem quod tegmine velet aquoso,</span><span class="linebreak"></span>
<span class="line">libera ne tenerum penetret meditatio caelum</span><span class="linebreak"></span>
<span class="line">neve Deum rapidis conprendat sensibus unum;</span><span class="linebreak"></span>
<span class="line">spargitur in bifidas male sana intentio luces,</span><span class="linebreak"></span>
<span class="line">et duplices geminis auctoribus extruit aras.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>si duo sunt, igitur cur non sint multa Deorum</span><span class="linebreak"></span>
<span class="line">milia? cur numero Deitas contenta gemello est?</span><span class="linebreak"></span>
<span class="line">an non in populos dispersa examina Divum</span><span class="linebreak"></span>
<span class="line">fundere erat melius mundumque inplere capacem</span><span class="linebreak"></span>
<span class="line">semideis passim nullo discrimine monstris,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>quis fera barbaries perituros mactat honores?</span><span class="linebreak"></span>
<span class="line">dissona discretum retinent si numina caelum,</span><span class="linebreak"></span>
<span class="line">convenit et nebulis et fontibus et reboanti</span><span class="linebreak"></span>
<span class="line">oceano et silvis et collibus et speluncis,</span><span class="linebreak"></span>
</p>
</section><notes></notes></section>