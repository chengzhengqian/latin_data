<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

legatos ad eum misimus, non ut pareret et dicto audiens
esset huic ordini, sed ut condiciones ferret, leges imponeret,
reserare nos exteris gentibus Italiam iuberet, se praesertim
incolumi a quo maius periculum quam ab ullis
<span class="br"></span><span class="lineNumber">3</span><span class="br"></span>nationibus extimescendum est. Alii remittere eum nobis
Galliam citeriorem, illam ultimam postulare: praeclare, ex
qua non legiones solum sed etiam nationes ad urbem conetur
adducere. Alii nihil eum iam nisi modeste postulare
Macedoniam. Suam<a class="footnoteLink" href="#note_LCL507_6_2" id="target_note_LCL507_6_2"><sup>2</sup></a> vocat omnino, quoniam Gaius frater
est inde revocatus. Sed quae provincia est ex qua illa fax excitare
non possit incendium? Itaque idem quasi providi cives
et senatores diligentes bellicum me cecinisse dicunt,
suscipiunt pacis patrocinium. Nonne sic disputant? “Irritatum
Antonium non oportuit: nequam est homo ille atque
confidens; multi praeterea improbi,” quos quidem a se primum
numerare possunt qui haec loquuntur; eos cavendos
esse denuntiant. Utrum igitur in nefariis civibus ulciscendi,
cum possis, an pertimescendi diligentior cautio est?</p>
</section>
<section class="div2">
<p><span class="br"></span><span class="lineNumber">4</span><span class="br"></span>[2] Atque haec ei loquuntur qui quondam propter levitatem
populares habebantur. Ex quo intellegi potest animo
illos abhorruisse semper ab optimo civitatis statu,<a class="footnoteLink" href="#note_LCL507_6_3" id="target_note_LCL507_6_3"><sup>3</sup></a> non voluntate
fuisse popularis. Qui enim evenit ut, qui in rebus
improbis populares fuerint, idem in re una maxime populari,
quod eadem salutaris rei publicae sit, improbos se





</p></section><notes><section class="footnotes"><ul><li class="note" id="note_LCL507_6_2"><a class="footnoteCrossrefLink" href="#target_note_LCL507_6_2" title="Click to highlight in text"><sup class="lineRef">2</sup><span class="italic">Sternkopf</span>: Macedoniam, &lt;quam&gt; suam <span class="italic">Gruter, SB</span></a></li><script type="text/javascript">document.getElementById('note_LCL507_6_2').style.display = "none";</script><li class="note" id="note_LCL507_6_3"><a class="footnoteCrossrefLink" href="#target_note_LCL507_6_3" title="Click to highlight in text"><sup class="lineRef">3</sup>statu, &lt;casu&gt; <span class="italic">add. SB</span></a></li><script type="text/javascript">document.getElementById('note_LCL507_6_3').style.display = "none";</script></ul></section></notes></section>