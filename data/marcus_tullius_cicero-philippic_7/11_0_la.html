<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

discordiarum, ex quibus oriuntur bella civilia. Nolite igitur
id velle quod fieri non potest, et cavete, per deos immortalis,
patres conscripti, ne spe praesentis pacis perpetuam
pacem amittatis.</p>
</section>
<section class="div2">
<p><span class="br"></span><span class="lineNumber">26</span><span class="br"></span>[9] Quorsum haec omnis spectat oratio? Quid enim legati
egerint nondum scimus. At vero excitati, erecti, parati,
armati animis iam esse debemus, ne blanda aut supplici
oratione aut aequitatis simulatione fallamur. Omnia fecerit
oportet quae interdicta et denuntiata sunt, prius quam aliquid
postulet: Brutum exercitumque eius oppugnare, urbis
et agros provinciae Galliae populari destiterit; ad Brutum
adeundi legatis potestatem fecerit; exercitum citra
flumen Rubiconem eduxerit, nec propius urbem milia passuum
ducenta admoverit; fuerit et<a class="footnoteLink" href="#note_LCL507_24_9" id="target_note_LCL507_24_9"><sup>9</sup></a> in senatus et in populi
Romani potestate. Haec si fecerit, erit integra potestas nobis
deliberandi; si senatui non paruerit, non illi senatus,
sed ille populo Romano bellum indixerit.</p>
<p><span class="br"></span><span class="lineNumber">27</span><span class="br"></span>Sed vos moneo, patres conscripti: libertas agitur populi
Romani, quae est commendata vobis; vita et fortunae optimi
cuiusque, quo cupiditatem infinitam cum immani crudelitate
iam pridem intendit Antonius; auctoritas vestra,
quam nullam habebitis, nisi nunc tenueritis: taetram et
pestiferam beluam ne inclusam et constrictam dimittatis
cavete. Te ipsum, Pansa, moneo—quamquam non eges
consilio, quo vales plurimum, tamen etiam summi gubernatores
in magnis tempestatibus a vectoribus admoneri solent—hunc
tantum tuum apparatum tamque praeclarum
ne ad nihilum rec&lt;c&gt;idere<a class="footnoteLink" href="#note_LCL507_24_10" id="target_note_LCL507_24_10"><sup>10</sup></a> patiare. Tempus habes tale


</p></section><notes><section class="footnotes"><ul><li class="note" id="note_LCL507_24_9"><a class="footnoteCrossrefLink" href="#target_note_LCL507_24_9" title="Click to highlight in text"><sup class="lineRef">9</sup><span class="italic">om. D, SB</span></a></li><script type="text/javascript">document.getElementById('note_LCL507_24_9').style.display = "none";</script><li class="note" id="note_LCL507_24_10"><a class="footnoteCrossrefLink" href="#target_note_LCL507_24_10" title="Click to highlight in text"><sup class="lineRef">10</sup><span class="italic">Zielinski, SB</span>: recidere <span class="italic">codd. (cf. 4.10)</span></a></li><script type="text/javascript">document.getElementById('note_LCL507_24_10').style.display = "none";</script></ul></section></notes></section>