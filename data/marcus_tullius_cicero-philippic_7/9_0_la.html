<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Romanum nostra vigilia et prospicientia redderemus.
Turpe est summo consilio orbis terrae, praesertim in re
<span class="br"></span><span class="lineNumber">20</span><span class="br"></span>tam perspicua, consilium intellegi defuisse. Eos consules
habemus, eam populi Romani alacritatem, eum consensum
Italiae, eos duces, eos exercitus, ut nullam calamitatem
res publica accipere possit sine culpa senatus. Equidem
non deero: monebo, praedicam, denuntiabo, testabor
semper deos hominesque quid sentiam, nec solum fidem
meam, quod fortasse videatur satis esse, sed in principe
civi non est satis: curam, consilium vigilantiamque praestabo.</p>
</section>
<section class="div2">
<p><span class="br"></span><span class="lineNumber">21</span><span class="br"></span>[8] Dixi de periculo. Docebo ne coagmentari quidem
posse pacem; de tribus enim quae proposui hoc extremum
est. Quae potest pax esse M. Antonio primum cum senatu?
Quo ore vos ille poterit, quibus vicissim vos illum oculis intueri?
Quis vestrum illum, quem ille vestrum non oderit?
Age, vos ille solum et vos illum? Quid? Ei qui Mutinam circumsedent,
qui in Gallia dilectus habent, qui in vestras
fortunas imminent amici umquam vobis erunt aut vos illis?
An equites Romanos amplectetur? Occulta enim fuit eorum
voluntas iudiciumque de Antonio: qui frequentissimi
in gradibus Concordiae steterunt, qui nos ad libertatem
recuperandam excitaverunt, arma, saga, bellum flagitaverunt,
me una cum populo Romano in contionem vocaverunt,
hi Antonium diligent et cum his pacem servabit
<span class="br"></span><span class="lineNumber">22</span><span class="br"></span>Antonius? Nam quid ego de universo populo Romano dicam?
Qui pleno ac referto foro bis me una mente atque


</p></section><notes></notes></section>