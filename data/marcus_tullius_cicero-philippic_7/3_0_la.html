<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam popularis esse malint? Me quidem semper, uti scitis,
adversarium multitudinis temeritati haec fecit praeclarissima
<span class="br"></span><span class="lineNumber">5</span><span class="br"></span>causa popularem. Et quidem dicuntur vel potius se
ipsi dicunt consularis: quo nomine dignus est nemo, nisi
qui tanti honoris onus<a class="footnoteLink" href="#note_LCL507_8_4" id="target_note_LCL507_8_4"><sup>4</sup></a> potest sustinere. Faveas tu hosti,
ille litteras ad te mittat de sua spe rerum secundarum,
eas tu laetus proferas, recites, describendas etiam des
improbis civibus, eorum augeas animos, bonorum spem
virtutemque debilites; et te consularem aut senatorem,
denique civem putes?</p>
<p>Accipiet in optimam partem C. Pansa, fortissimus
consul atque optimus; etenim dicam animo amicissimo:
hunc ipsum, mihi hominem familiarissimum, nisi talis
consul esset ut omnis vigilias, curas, cogitationes in rei
<span class="br"></span><span class="lineNumber">6</span><span class="br"></span>publicae salute defigeret, consulem non putarem. Quamquam
nos ab ineunte illius aetate usus, consuetudo, studiorum
etiam honestissimorum societas similitudoque
devinxit, eiusdemque cura incredibilis in asperrimis belli
civilis periculis perspecta docuit non modo salutis sed
etiam dignitatis meae fuisse fautorem, tamen eundem, ut
dixi, nisi talis consul esset, negare esse consulem auderem:
idem non modo consulem esse dico sed memoria mea
praestantissimum atque optimum consulem, non quin pari
virtute et voluntate alii fuerint, sed tantam causam non habuerunt
in qua et voluntatem suam et virtutem declararent.
<span class="br"></span><span class="lineNumber">7</span><span class="br"></span>Huius magnitudini animi, gravitati, sapientiae tempestas




</p></section><notes><section class="footnotes"><ul><li class="note" id="note_LCL507_8_4"><a class="footnoteCrossrefLink" href="#target_note_LCL507_8_4" title="Click to highlight in text"><sup class="lineRef">4</sup><span class="italic">Cobet, SB</span>: nomen <span class="italic">codd</span>.</a></li><script type="text/javascript">document.getElementById('note_LCL507_8_4').style.display = "none";</script></ul></section></notes></section>