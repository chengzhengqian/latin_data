<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Praesertim cum eosdem in agros etiam deduxerit. Quis
umquam omnis tribus, quis equites Romanos, quis tribunos
militaris, &lt;quis Ianum Medium habuit clientis&gt;?<a class="footnoteLink" href="#note_LCL507_18_7" id="target_note_LCL507_18_7"><sup>7</sup></a>
Gracchorum potentiam maiorem fuisse arbitramini quam
huius gladiatoris futura sit? Quem gladiatorem non ita appellavi
ut interdum etiam M. Antonius gladiator appellari
solet, sed ut appellant qui plane et Latine loquuntur. Myrmillo
in Asia depugnavit: cum ornasset Thraecidicis comitem
et familiarem suum, illum miserum fugientem iugulavit,
luculentam tamen ipse plagam accepit, ut declarat
<span class="br"></span><span class="lineNumber">18</span><span class="br"></span>cicatrix. Qui familiarem iugularit, quid is occasione data
faciet inimico? Et qui illud animi causa fecerit, hunc
praedae causa quid facturum putatis? Non rursus improbos
decuriabit, non sollicitabit rursus agrarios, non queretur
expulsos? M. vero Antonius non is erit ad quem omni
motu concursus fiat civium perditorum? Ut nemo sit alius
nisi ei qui una sunt et ei qui hic ei nunc aperte favent, parumne
erunt multi, praesertim cum bonorum praesidia
discesserint, illi parati sint ad nutum futuri? Ego vero metuo,
si hoc tempore consilio lapsi erimus, ne illi brevi tempore
nimis multi nobis esse videantur.</p>
<p><span class="br"></span><span class="lineNumber">19</span><span class="br"></span>Nec ego pacem nolo, sed pacis nomine bellum involutum
reformido. Qua re si pace frui volumus, bellum gerendum
est; si bellum omittimus, pace numquam fruemur.</p>
</section>
<section class="div2">
<p>[7] Est autem vestri consili, patres conscripti, in posterum
quam longissime providere. Idcirco in hac custodia et tamquam
specula collocati sumus uti vacuum metu populum



</p></section><notes><section class="footnotes"><ul><li class="note" id="note_LCL507_18_7"><a class="footnoteCrossrefLink" href="#target_note_LCL507_18_7" title="Click to highlight in text"><sup class="lineRef">7</sup><span class="italic">add. SB</span></a></li><script type="text/javascript">document.getElementById('note_LCL507_18_7').style.display = "none";</script></ul></section></notes></section>