<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quid est inconstantia, levitate, mobilitate cum singulis
hominibus, tum vero universo senatui turpius? Quid porro
inconstantius quam quem modo hostem non verbo sed re
multis decretis iudicaritis, cum hoc subito pacem velle
<span class="br"></span><span class="lineNumber">10</span><span class="br"></span>coniungi? Nisi vero, cum C. Caesari meritos illi quidem
honores et debitos, sed tamen singularis et immortalis decrevistis,
unam ob causam quod contra M. Antonium exercitum
comparavisset, non hostem tum Antonium iudicavistis,
nec tum hostis est a vobis iudicatus Antonius cum
laudati auctoritate vestra veterani milites qui C. Caesarem
secuti essent, nec tum hostem Antonium iudicastis cum
fortissimis legionibus, quod illum qui consul appellabatur,
cum esset hostis, reliquissent, vacationes, pecunias, agros
<span class="br"></span><span class="lineNumber">11</span><span class="br"></span>spopondistis.</p>
</section>
<section class="div2">
<p>[4] Quid? Cum Brutum omine quodam illius
generis et nominis natum ad rem publicam liberandam
exercitumque eius pro libertate populi Romani bellum gerentem
cum Antonio provinciamque fidelissimam atque
optimam, Galliam, laudibus amplissimis adfecistis, tum
non hostem iudicastis Antonium? Quid? Cum decrevistis
ut consules, alter ambove, ad bellum proficiscerentur,
<span class="br"></span><span class="lineNumber">12</span><span class="br"></span>quod erat bellum, si hostis Antonius non erat? Quid igitur?
Profectus est vir fortissimus, meus collega et familiaris,
A. Hirtius consul:<a class="footnoteLink" href="#note_LCL507_12_5" id="target_note_LCL507_12_5"><sup>5</sup></a> at qua imbecillitate, qua macie! Sed
animi viris corporis infirmitas non retardavit. Aequum,
credo, putavit vitam quam populi Romani votis retinuisset
pro libertate populi Romani in discrimen adducere.






</p></section><notes><section class="footnotes"><ul><li class="note" id="note_LCL507_12_5"><a class="footnoteCrossrefLink" href="#target_note_LCL507_12_5" title="Click to highlight in text"><sup class="lineRef">5</sup><span class="italic">dist. Powell</span>: ad id igitur profectus est . . . consul. <span class="italic">SB</span></a></li><script type="text/javascript">document.getElementById('note_LCL507_12_5').style.display = "none";</script></ul></section></notes></section>